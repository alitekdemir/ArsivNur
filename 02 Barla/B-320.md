---
title: "Barla 320 : İkinci Mektub'un tamamı"
no: 320
id: "B-320"
konu: "İkinci Mektub'un tamamı"
bolge: "Barla"
donem: "Barla Dönemi"
date: 
yazar: "Said Nursî"
---

# Barla 320 : İkinci Mektub'un tamamı

<p class="arabic" dir="rtl" title="Meal: “O’nun adıyla” * “Hiçbir şey yoktur ki O'nu hamd ile tesbih etmesin” [İsrâ Suresi, 17:44]">بِاسْمِهِ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz âhiret kardeşim ve hizmet-i Kur’ân’da gayretli arkadaşım ve ders-i esrâr-ı îmanîde zekavetli ve ferasetli talebem. Ve vefatımdan sonra sadakatli vârisim, biraderzâdem.. Şimdilik şu çam ağacı üstünde seni hazır ediyorum. Seninle konuşuyorum.

**Evvela**: Sana geçen mektubta yazdığım şu fıkrayı “Der tarîki acz-i mendi lâzım âmed çâr-ı çiz, Acz-i Mutlak, Fakr-ı Mutlak, Şükrü Mutlak, Şevk-i Mutlak ey Aziz” elbette fehmini merak etmişsiniz. İşte “Acz” ve “Fakr” sırları, çok Sözlerde bahusus 7. Sözde anlarsınız. “Şükr-ü Mutlak” sırrı ise, 24. Sözün 5. Dalının 2. Meyvesi güzelce gösterdiği gibi, sâir Sözler dahi, o esas üzerine gidiyorlar. “Şevk-i Mutlak” ise 32. Sözün, 2. Mevkıfının, 3. Maksadının rumuzları ve 3. Mevkıfının çok yerlerinde o sır izhar edilmiştir.

**Saniyen**: Sen ve Hakkı Efendi, beni çok memnun ve mesrur ettiniz ki: Gâyet güzel 32. Sözü sen ve 29. Sözü Hakkı efendi yazdınız. Cenâb-ı Hak sizlere yazdığınız o risâlelerin hurûfatı adedince, size Rahmetiyle hasenat yazsın.

Kardeşlerim, çok güzel yazmışsınız. Yanlışları azdır, fakat 29. Sözde hem evvel, sen bana yazdığın ve bu def’a da Hakkı Efendinin yazdığında, ba’zı aynı yerde noksan var. Demek nüshanız yanlıştır.

Ezcümle; 2. Esasın 10. Medârında <span class="arabic" dir="rtl" title="">وَمَا رَبُّكَ بِظَلاَّمٍ لِلْعَبِيدِ</span> bahsinde “zâlim, fâcir, gaddar insanlar gâyet refah, rahatla ömür geçiriyorlar.” Orada şu fıkra noksandır. “Mazlum, müteddeyyin, hüsn-ü hulk sâhibi ba’zı insanlar gâyet zahmet ve zilletle ömrünü geçiriyorlar.”

Hem 32. Sözün âhirindeki Münacatta <span class="arabic" dir="rtl" title="">اَنْتَ الْاَمِينُ وَاَنَا الْخَائِفُ</span> fıkrasından sonra

<p class="arabic" dir="rtl" title="">اَنْتَ الْجَوَّادُ وَاَنَا الْمِسْكِينُ اَنْتَ الْمُجِيبُ وَاَنَا الدَّاعِى</p>
fıkraları noksandır. Hem o Sözün 1. Mevkıfının âhirindeki Arabî şiirin

<p class="arabic" dir="rtl" title="">وَتُنْشِدُ لِلْفَاطِرِ الْمَدَائِحَ الْمُبَهَّرَةَ اَوْ فَتَحَتْ بِكَثْرَةٍ عُيُونَهَا الْمُبَصَّرَةَ</p>
den sonra şu fıkra geliyor;

<p class="arabic" dir="rtl" title="">لِتَنْظُرَ لِلصَّانِع ِالْعَجَائِبَ الْمُنَشَّرَةَ اَوْ زَيَّنَتْ لِعِيدِهَا اَعْضَائَهَا الْمُخَضَّرَةَ الخ</p>
Hem o Sözün 2. Mevkıfının 2. Maksadının Hâtimesindeki Haşir bahsinin âhirinde şöyle yazılmış. “Hikmet-i Rabbânîye iktiza etmiş ise, onları yahut ba’zılarını dahi yapar.” doğrusu şudur ki: “Hikmet-i Rabbânîye iktiza etmiş ise, haşir ve neşr-i insanî ile beraber umum onları dahi yapacak veyahut mühim ba’zılarını yapar.” Daha bunlar gibi ma’naya zarar verecek yanlışlar var. Fakat azdır.

**Salisen**: Bana bir hediye gönderdin; gayet ehemmiyetli bir kaidemi bozmak istersin. Ben demiyorum ki: “Kardeşim ve biraderzadem olan Abdülmecid ve Abdurrahman’dan kabul etmediğim gibi senden de kabul etmem.” Çünkü sen onlardan daha ileri ve ruhuma daha yakın olduğundan, herkesin hediyesi reddedilse, yine seninki bir defaya mahsus olmak üzere reddedilmez. Fakat bu münasebetle o kaidemin sırrını söyleyeceğim. Şöyle ki:

Eski Said minnet almazdı. Minnetin altına girmektense ölümü tercih ederdi. Çok meşakkat ve zahmet çektiği halde kaidesini bozmadı. Eski Said’in, senin bu biçare kardeşine irsiyet kalan şu haslet, tezehhüd ve sun’î bir istiğnâ değil, belki dört beş ciddî esbaba istinat eder.

- **Birinci**: Ehl-i dalâlet, ehl-i ilmi, ilmi vasıta-i cer etmekle ittiham ediyorlar, “İlmi ve dini kendilerine medar-ı maişet yapıyorlar” deyip insafsızcasına onlara hücum ederler. Bunları fiilen tekzip lâzım.

- **İkincisi**: Neşr-i hak için enbiyânın ittibâına mükellefiz. Kur’ân-ı Hakîmde, neşr-i hak edenler

<p class="arabic" dir="rtl" title="Meal: “Benim mükâfâtımı vermek ancak Allah’a aittir.” [Yunus Sûresi, 10:72; Hûd Sûresi, 11:29; Sebe’ Sûresi, 34:47]">إِنْ اَجْرِىَ إِلاَّ عَلَى اللّٰهِ * إِنْ اَجْرِىَ إِلاَّ عَلَى اللّٰهِ</p>

diyerek insanlardan istiğnâ göstermişler. Sûre-i Yâsin’de

<p class="arabic" dir="rtl" title="Meal: “Doğru yolda olan ve sizden hiçbir ücret istemeyen kimselere tâbi olun.” [Yâsin Sûresi, 36:21]">اِتَّبِعوُا مَنْ لاَ يَسْئَلُكُمْ اَجْرًا وَهُمْ مُهْتَدُونَ</p>

cümlesi, meselemiz hakkında çok mânidardır.

- **Üçüncüsü**: 1. Sözde beyan edildiği gibi, Allah namına vermek, Allah namına almak lâzımdır. Halbuki, ekseriya ya veren gafildir; kendi namına verir, zımnî bir minnet eder. Ya alan gafildir; Mün’im-i Hakikîye ait şükrü, senâyı zâhirî esbaba verir, hata eder.

- **Dördüncüsü**: Tevekkül, kanaat ve iktisat öyle bir hazine ve bir servettir ki, hiçbir şey ile değiştirilmez. İnsanlardan ahz-ı mal edip o tükenmez defineleri kapatmak istemem. Rezzâk-ı Zülcelâle yüz binler şükrediyorum ki, küçüklüğümden beri beni zillet ve minnet altına girmeye mecbur etmemiş. Onun keremine istinaden, bakiye-i ömrümü de o kaide ile geçirmesini rahmetinden niyaz ediyordum.

- **Beşincisi**: Bir iki senedir çok emâreler ile ve tecrübelerle kat’î kanaatim oldu ki, halkların malını, hususan zenginlerin hediyelerini almaya mezun değilim. Bazıları bana dokunuyor; belki dokunduruyor, yedirilmiyor. Bazen bana zararlı bir surete çeviriyor. Demek gayrın malını almamaya mânevî bir emirdir ve almaktan nehiydir.

Hem bende bir tevahhuş var. Herkesi her vakit kabul edemiyorum. Halkın hediyesini kabul etmek, onların hatırını sayıp istemediğim vakitte onları kabul etmek lâzım geliyor. O da hoşuma gitmiyor. Hem tasannu ve temellukten beni kurtaran bir parça kuru ekmek yemek ve yüz yamalı bir libas giymek, bana daha hoş geliyor. Gayrın en âlâ baklavasını yemek, en murassâ libasını giymek ve onun hatırını saymaya mecbur olmak, bana nâhoş geliyor.

İşte bu gibi esaslar için insanlardan istiğna ve tevekküle itimad edip ve kanaat ve iktisad ile amel ediyorum. İşte kardeşim, senin maddi hediyene mukabil, bu sırrımın keşfi sana ma’nevî bir hediye olsun.

Hem demişsin ki, "Senin şalvarınla mübadele ediyorum. Benim nâmıma kime isterseniz veriniz." Ey Kardeşim, kabul ettim, 50 yamalı bendeki senin şalvarını yine kendime verdim. Çünkü 50 yamalı şalvarı beğenecek kendimden başka bulamadım.

Bu günlerde yanıma Ali Efendi ve Hamzazâde Muhammed Efendi geldiler. Dediler "Kaidenizi kırmalı, Sıddıkınız Hulûsî beyin hatırını kırmamalı" bende kaidemi kırdım, senin hatırını kırmadım.

Sâir ihvanlara husûsan Müftü Efendi ve Şeyh Mustafa ve Semerci Hüseyin ve Mevlevi Hüseyin ve Maşacı Hacı Hafız ve Müderris Mustafa ve Mülazım Edhem ve Doktor ve Bekir Sıdkı gibi dostlara selamımı tebliğ et.

Ekseri sana ettiğim hitapta, Hakkı Efendi beraberdir. Ve öyle niyyet ediyorum. Çünkü: İttifakınız ittihad derecesinde olduğundan, ikiniz bence birsiniz. Onun için ayrı birşey yazamadığımdan gücenmesin. Şimdilik Allah’a ısmarladık. Allah’a emanet olunuz. (22 Temmuz 930)

*el-Bâkî Hüve’l-Bâkî*
*Kardeşiniz*
*Said Nursî*

- **İstiğnâ sebebinin Altıncısı en mühimi**: Mezhebimizce en muteber İbn-i Hâcer diyor ki: ***“Salâhat niyetiyle sana verilen birşey sâlih olmazsan kabul etmek haramdır.”*** İşte, şu zamanın insanları, hırs ve tama’ yüzünden, küçük bir hediyesini pek pahalı satıyorlar. Benim gibi günahkâr bir biçareyi, sâlih veya velî tasavvur ederek, sonra bir ekmek veriyorlar. Eğer-hâşâ-ben kendimi sâlih bilsem, o alâmet-i gururdur, salâhatin ademine delildir. Sâlih bilmezsem, o malı kabul etmek caiz değildir. Hem âhirete müteveccih a’mâle mukàbil sadaka, hediyeyi almak, âhiret meyvelerini dünyada yemek demektir.

***

2. Mevkıfin 1. Maksadının 1. Sualinin âhirlerinde şöyle yazılmıştır; "İşte, bunun gibi, mevcudatın her tarafından, kâinatın her köşesinden sorduk. 1. Mevkıfte gösterildiği gibi, hilkat-i semâvât ve arzdan, tâ simalardaki teşahhusâta kadar..." doğrusu şudur. "1. Mevkıfte gösterildiği gibi, zerrattan yıldızlara kadar ve 2. Mevkıfta görüldüğü gibi, hilkat-i semâvât ve arzdan, tâ simalardaki teşahhusâta kadar..."

1. Mevkıfin "Küre-i arza serilen bir haliçe" nin bahsinde "Hiç mümkün müdür, bir haliçenin her tarafına yapılan bir atkı ipini san’atkârâne yerleştiren.." ibaresinde "yapılan" değil "yayılan" dır.

***

1. Mektubat Mecmuasının 2. Mektubunun ilk elyazma nüshası. (Kâtip: Şamlı Hafız Tevfik) (Kaynak: hulusiyahyagil.com)
![[Barla-320-IkinciMektup1.jpg|300]]
![[Barla-320-IkinciMektup2.jpg|300]]

> 
![[Barla-320-IkinciMektup3.jpg|300]]

