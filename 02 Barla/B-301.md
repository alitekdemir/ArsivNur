---
title: "Barla 301 : Binbaşı Asım’ın 18. Lema hakkında fıkrası"
no: 301
id: B-301
konu: Binbaşı Asım’ın 18. Lema hakkında fıkrası
bolge: Barla
donem: Barla Dönemi
date: 
yazar: Binbaşı Asım
---

# Barla 301 : Binbaşı Asım’ın 18. Lema hakkında fıkrası

<p class="takdim">[Âsım’ın bir fıkrasıdır]</p>

Dört-beş gün evvel Babacan ile gönderilen Otuzbir’in 18. Lem’ası risale-i şerifesi dest-i ta’zim ve tebcile alındı. Okudum ve yazdım. Hakikaten fakir gibi âciz, müflis ve muhtaç talebeler için büyük ve pek büyük müjde ve pek büyük bir iltifat. Bu müjde ve iltifatın karşılığını ve mukabilinde ne yolda Cenab-ı Hakk’a hamd ü sena ve şükrümü îfa edeceğimi şaşırdım.

<p class="arabic" dir="rtl" title="Meal: “Hamd ve minnet Allah'a mahsustur, bu rabbimin fazlındandır.”">لَهُ الْحَمْدُ وَالْمِنَّةُ هٰذَا مِنْ فَضْلِ رَبِّى</p>

Merbutu bulunduğum ve hâdimi olduğum nur ve hakikatfeşan risale-i şerifelere bir kat daha ve dört el ve gözle sarılmaktayım. İnayet-i Bari ile ve bütün evliya ve mürşidânın himmet ve teveccühatlarıyla ömrümün son dakikalarına kadar bu hizmet-i kudsiyede hâdim ve şakird olarak bulunayım.

<p class="arabic" dir="rtl" title="Meal: “Eğer Allah dilerse. Muvaffakiyet Allahtandır.”">اِنْ شَاءَ اللّٰهُ تَعَالٰى وَمِنَ اللّٰهِ التَّوْفِيقُ</p>

Kalbim, ruhum ve imanım da fakire öyle teminat veriyor, taahhüdatta bulunuyor ki; sevgili Üstadımın teveccühü, himmeti ve duası sayesinde bu vazife-i kudsiyede zerre mikdar inhiraf etmeyecektir. Buna da imanım var.

*Âsım*

***
