---
title: "Barla 306 : Doktor Abdülbâki Bey’in 25. Lema hakkında fıkrası"
no: 306
id: "B-306"
konu: "Doktor Abdülbâki Bey’in 25. Lema hakkında fıkrası"
bolge: "Barla"
donem: "Barla Dönemi"
date: 
yazar: "Said Nursî"
---

# Barla 306 : Doktor Abdülbâki Bey’in 25. Lema hakkında fıkrası

<p class="takdim">[Doktor Abdülbâki Bey’in bir fıkrasıdır]</p>

Feyizyab, faziletlû, muhterem üstadım efendim hazretleri!

25 devayı mücmel bu defa te’lif-i âlîlerini istinsah eylediğim Risale-i Nur hakkında bendenize tesir ettiği aşı doğrudan doğruya fikir, kalb ve ruhuma bir iksir-i şâfî olarak tesir eden aşının tereşşuhatı bir havuz teşkil eylediği cihetle, işbu havuzun sedlerini açmak tereşşuhatı seyelan-ı tabiîsine koymak bir mes’ele olmuştur.

25 devayı sath-ı arz üzerine maddiyyun 25 bin Hekim-i Anglosyon bir araya toplansa, bunları toplamak için 25 bin lira sarfetmek isteyen milyoner fabrikatör, 26 sahifelik Risale-i Nur’un vereceği malûmatı ve hastanın maddî ve manevî, ruhî gıda ve teselli ve tedaviyi Risale-i Nur kadar veremez.

Eceli yakın bir hastaya maddî bir takım tedabir ittihazıyla röntgen ve elektrik, hikemî ve kimyevî ilâçların tesiri muvakkat olduğu, nihayet tesirinin adem-i icrasıyla kat’î ölüm hasta hakkında vaki’ olacağı fennen tayin etmesiyle heyet-i mezkûrenin dağılması ve tedabir ve ilâçların ecele faidesi olmadığını bilen maddiyyun doktorlar "Sâni’-i Hakîm’in yolcusudur" derler.

Madem zevilhayat için er ve geç yolculuk var. Yolun zorluğunu, karanlığın zulmetini bilen ehl-i iman için bir nur aramak çaresi var. O nuru intişar eden saadet-i ebediye için hazırlık öğreten Kur’an-ı Hakîm’in dellâlı ve Resul-i Ekrem Aleyhissalâtü Vesselâm’ın sünnet-i seniyesinin yardımcısı olan üstadım efendim hazretlerinin bu defa te’lif ettikleri risalede, hastalığa mübtela olanların derecesine göre amel-i sâlihlerinin artması, seyyiatlarının azalacağı ve bilhassa hastanın âfiyeti giderek Allah’tan gelen hastalığa şükreden bir mü’min kardeşin çektiği azab, işkence bir ecir mukabili olduğu, bir keffaret-üz zünub olduğunu âyet-i celile ve hadîs-i sahih ile kat’î olarak isbat eden böyle bir allamenin neşriyatına inanmak Allah’ın emrine inanmaktır.

Biz ümmiler Arabça okumasını bilmeyen ve ibarelerini anlamayan biz cahillere, Allah’ın emirlerini öğretmekle mükellef ve farz-ı aynı îfa etmesiyle müdavim ve sünnet-i seniyeyi izah ve amelî icrasını aşılayan üstadımıza Rabbim uzun ömür ihsanıyla hizmet-i Kur’an ve sırr-ı iman hakkındaki vazifesine muvaffakiyetini Rabbimden temenni ediyorum. Cismimin zamanınıza yetişmesiyle, ruhumun üstadımdan terbiye almış olmasıyla Rabbime hamd ü sena ve şükrümü her an secdelerle niyaz ediyorum. Vaki’ olan kusurumun afvıyla duanıza muhtaç bulunduğumu arzeylerim efendim hazretleri.

*Abdülbâki*

***
