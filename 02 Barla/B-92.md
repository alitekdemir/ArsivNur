---
title: "Barla 92 : Hulusi Bey’in 28. Mektubun 5. ve 6. Meseleleri hakkında beyanı"
no: 92
id: "B-92"
konu: "Hulusi Bey’in 28. Mektubun 5. ve 6. Meseleleri hakkında beyanı"
bolge: "Barla"
donem: "Barla Dönemi"
date: 
yazar: "Said Nursî"
---

# Barla 92 : Hulusi Bey’in 28. Mektubun 5. ve 6. Meseleleri hakkında beyanı

<p class="takdim">[Hulûsi Beyin fıkrasıdır.]</p>

<p class="arabic" dir="rtl" title="Meal: “Risâletü’n-Nur’un ve Nur mektuplarının harfleri sayısınca ve onların bin katı daha fazlası kadar, Allah’ın selâmı, rahmeti ve bereketleri üzerinize olsun.”">اَلسَّلاَمُ عَلَيْكُمْ وَ رَحْمَةُ اللّٰهِ وَ بَرَكَاتُهُ بِعَدَدِ حُرُوفِ رِسَالَةِ النُّورِ وَ مَكتُوبَاتِ النُّورِ اَلْفَ اَمْثَالِهَا</p>

Eyyühe’l-Üstadü’l-Muhterem!

Geçen hafta 28. Mektubun 5. ve 6. Meseleleri isimlerini alan biri Şükre, diğeri Harem-i Şerif sualine cevap olan iki eser-i âlü’l-âlînizi kemâl-i şevkle aldım, zevkle mütalâa ettim. Çok susamıştım. Şükre dair çok derin mânâlı, şeker gibi tatlı, şeker şerbetinizi besmeleyle içmeye başladım. Bu âciz talebenize nimetlerinin hadd ü pâyânı olmayan ol Hâlık-ı Kerîm, ol Mün’im-i Hakîm, ol Rezzâk-ı Rahîm (Celle Celâlühü) Hazretlerinin Nurlar namı altındaki in’am ve ihsanına karşı “Elhamdülillâh, Allahu Ekber” dedim. Ve mânevî susuzluğumu, elim ermez, gücüm yetmez, nazarım erişmez, hulâsa acz-i tamm içinde, fakat rahmetinden ümit kesmediğim bir halde iken, ol Rahmânü’r-Rahîm Hazretlerinin muazzez Üstadım vasıtasıyla teskin ettiğine, yüz binler hamd ve şükür eyledim ve edeceğim.

Mübarek Sözlerinizde öyle kudsî feyizler var ki, sanki talebenizin, alâkayla mütalâa eden veya istimâ eyleyenleri elinden tutuyor. “Bak, bu, bu mânâya delâlet eder. Şu, şunun içindir. Bundaki maksat ve gaye ve hikmetler şunlardır. Gel, daha yukarı gidelim, daha ilerleyelim” diye, menbâdan menbaa, etekten tepeye, izden yola, hakikatten mârifete götürüyor, çıkarıyor, ziyaret ettiriyor, istifade ve istifaza ettiriyorsunuz. Bu defa, bu seyr ile şükür nehrinin menbaına şükür dağının tepesine, şükür çığırının şehrâhına, şükr-ü mutlaktaki hakikatle mârifete götürüyor. Ve mebde’de olduğu gibi, müntehâda

<pre>
Der tarîk-ı acz-mendî, lâzım âmed çâr-çiz,
 
Acz-i mutlak, fakr-ı mutlak, şevk-i mutlak, şükr-ü mutlak ey aziz.
</pre>

buyuruyorsunuz. Biz de <span class="arabic" dir="rtl" title="Meal: “Anladım, sen de doğru söyledin.”">فَهِمْتُ وَصَدَقْتَ</span> diyerek mukabele ediyoruz. Dua ve salâvâtla bu kudsî seyahata nihayet veriyorsunuz.

İbraz buyurduğunuz pek âli şefkatten yüz bulan muhtaç ve âciz talebeniz, Üstadının nazarını başka tarafa çevirecek bir suale cür’et eylediği için, “Gel, haydi, Harem-i Şerife girelim. Oranın bugünkü halini ve esbabını biraz anlatayım” demek nev’inden olan 28. Mektubun 6. Meselesini de okudum. Çok istifade ettim. Allah sizden razı olsun.

*Hulûsi*
