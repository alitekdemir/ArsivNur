---
title: "Barla 377 : Tevafukat hakkında"
no: 377
id: "B-377"
konu: "Tevafukat hakkında"
bolge: "Barla"
donem: "Barla Dönemi"
date: 
yazar: "Said Nursî"
---

# Barla 377 : Tevafukat hakkında

Aziz, sıddık kardeşim Hüsrev Efendi!

Bir hâşiyeyi hem kendi nüshasına hem benim nüshama yazacak hem 1. Söz’ü, Bismillah tevafukatını muhafaza etmekle bir nüsha bana yazacak Re’fet Bey’in yazdığı 1. Söz’de Bismillah tevafukatına kısmen işaret etmiştir. Onu ondan alsın, ona baksın yazsın. Hem 29. Mektub’un 1. Kısmı’nı çok güzel kendine yazmış. Müsait bir vakitte bana da öyle yazsa çok iyi olur.

Ben tevafukat meselesine verdiğim ziyade ehemmiyetin sırrı şudur ki; şu keramet-i i’caziye kağıt üstünde baki kalacak, yüz muvakkat kerametten daha ehemmiyetlidir. Hem göze görünecek bir nevi i’caz-ı Kur’anî’nin bir anahtarıdır. Hem en ziyade medar-ı tenkit olabilir bir meseledir.

Kendi Kur’ân’ımda bir nevi i’caz-ı Kur’ân’ı gösterir işaretler koymuşum. Bir zaman hayatta kalsam Hüsrev’in kerametli olan mübarek kalemi ile göze görünecek bir nevi sikke-i i’caziyeyi gösterecek bir tarzda bir Kur’ân’ı yazdırmak inayet-i ilahiye’den temenni ediyorum.

.......

*Said Nursî*

***
