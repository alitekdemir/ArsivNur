---
title: "Barla 9 : Aldığım dersi dinletecek muhatap bulmaya çalışacağım (Hulusi Bey)"
no: 9
id: "B-9"
konu: "Aldığım dersi dinletecek muhatap bulmaya çalışacağım (Hulusi Bey)"
bolge: "Barla"
donem: "Barla Dönemi"
date: 
yazar: "Said Nursî"
---

# Barla 9 : Aldığım dersi dinletecek muhatap bulmaya çalışacağım (Hulusi Bey)

32. Sözün 1. Mevkıfını, Ramazan hediyesini ikmale muvaffak oldum. Tevfîk-i Hudâ yoldaşım olursa, diğerlerini de inşallah emir buyurduğunuz müddette yazarım. Bu kadar kıymetli ve nurlu Sözler’in en hüsünlü hat ile ve hattâ altın ile yazılması lâyık ve muktazî iken, hasbe’l-kader bu biçare kardeşinizin perişan ve belki ancak okunabilir, hatalı hattıyla yazılması da, hamd ve şükrümü artırmaya vesile oluyor ve her vasıta ile aldığım meserret-bahş selâm ve iltifâtât-ı fâzılânelerinin ve her biri Risale-i Nur’a bir zeyil ve tefsir ve haşiye makamındaki cihan-değer emirnâme-i ârifânelerinden maddeten dûr bulunacağımdan dolayı çok müteessir olacağım.

Fakat mânevî ciheti böyle düşünmüyorum ve nerede bulunursam bulunayım, inâyet-i Bâri ile aldığım dersi dinletecek bir muhatap bulmaya çalışacak ve neşr-i hakikat yolunda acz ve fakrıma bakmayarak, duanızla elimden gelen her çareye başvuracağım için müteselli oluyorum.

Yalnız, dünyevî vazifelerle uğraşmak ise, fıtraten hoşlandığım ve hakaikine meclûb olduğum nurlu Sözler’le iştigalime kısmen mâni oluyor. İşte buna müteessifim; fakat elimden birşey gelmiyor. Her geçen gün dünyanın fena ve fâni yüzünü daha ziyade üryanlığıyla göstermekte ve bu hayatta bâki ve sermedî hayat için birşey kazanılmadan geçen vakitlere teessür hasıl ettirmektedir. Sureten ayrıldığımıza o kadar müteessir değilim. Bilhassa sevgili Üstadın son dersi, bu fâni dünyanın en zevkli halinden pek çok yukarı derecede bir bâki hayat olduğunu katiyetle müjde etmektedir.

*Hulusi*

***
