---
title: "Barla 3 : Hulusi Bey’nin 1. Mektup hakkındaki ifadesi"
no: 3
id: "B-3"
konu: "Hulusi Bey’nin 1. Mektup hakkındaki ifadesi"
bolge: "Barla"
donem: "Barla Dönemi"
date: 
yazar: "Said Nursî"
---

# Barla 3 : Hulusi Bey’nin 1. Mektup hakkındaki ifadesi

Risale-i Nur mektuplarından bu mektubunuzun bendeki tesirlerini hulâsaten arz edeyim:

Sıhhat ve âfiyetinizin devamı, şükrümü.. bu gibi mesâilin hallini isteyenlerin vücudu, ümidimi.. nazarımda ilim sayılacak herşeyi sizden öğrendiğim için, bu vesile ile hakikat sahasındaki malumatımı.. hasbe’l-beşeriye fütur hâsıl oluyorsa, şevkimi.. hasta bir talebeniz olduğumdan Kur’ân’ın eczahanesinden verdiğiniz bu ilaçlarınızla sıhhatimi.. matbaha-i Kur’ân’dan intihap buyurduğunuz bu gıdalarla bütün hasselerimin kuvvetini.. hayatın beş derecesini de tâlim, mevtin itibarî bir keyfiyet olduğunu tefhim, idam-ı ebedînin mutasavver olamayacağına kalbi takvîm buyurduktan sonra, Allah için muhabbetin herhalde bu hayat derecelerinde de devam ederek hayat-ı bâkiyede bâki meyvesini vereceğini işaret buyurmakla müddet-i hayatımı nihayetsiz arttırmaya sebep olmuştur.

Risale-i Nur ile ihdâ buyurduğunuz dualar, zaten hergün sevgili Üstadı düşünmeye kâfi gelmektedir. Kur’ân’ın nihayetsiz füyuzâtından, tükenmez hazinesinden inayet-i Hak’la edindiğiniz ve tebliğe mezun olduğunuz mânâları, cevherleri göstermekle, bildirmekle de bu biçare ve müştak talebe ve kardeşinize sonuna kadar ders vermek istediğinizi izhar ediyorsunuz ki, bu suretle de ebeden ve teşekkürle gözümün önünden, hayalimden ayrılmamaklığınız temin edilmiş oluyor.

<p class="arabic" dir="rtl" title="Meal: “Elhamdulillah, bu Rabbimin bir fazlıdır.”">اَلْحَمْدُ لِلّٰهِ هٰذَا مِنْ فَضْلِ رَبِّى</p>

*Hulûsi*

***
