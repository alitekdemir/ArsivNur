---
title: "Barla 7 : Hulusi Bey’in 32. Sözün 3. Mevkıfı hakkında beyanı"
no: 7
id: "B-7"
konu: "Hulusi Bey’in 32. Sözün 3. Mevkıfı hakkında beyanı"
bolge: "Barla"
donem: "Barla Dönemi"
date: 
yazar: "Said Nursî"
---

# Barla 7 : Hulusi Bey’in 32. Sözün 3. Mevkıfı hakkında beyanı

32. Sözün 3. Mevkıfını da Hakkı Efendi kardeşimizle merak ve dikkatle okuduk. Cidden çok âli mefhumu var. Tavsife bu âcizin kudreti olsa, belki bu ikinci nokta için pek ziyade rahatsız etmeye cesaret ederdim. Heyhat ki, diğer hususâtta olduğu gibi, bunda da sıfru’l-yed bulunuyorum. Yalnız hulûs ve sâfiyetle ve kısaca derim: Belki diğer bütün Sözler’in daha fevkinde parlayan bir necm-i nur-efşândır. Doktordan Mirâcı nasıl bulduğunu sordum. Doktor Kemal der: “Eserin pek büyük kıymetini takdir etmek için İslâm olmaya bile lüzum yok, insan olmak kâfi” cevabını verdi.

*Hulusi*

***
