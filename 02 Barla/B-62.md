---
title: "Barla 62 : Doktor Yusuf’un nurlardan istifadesi hakkında beyanı"
no: 62
id: "B-62"
konu: "Doktor Yusuf’un nurlardan istifadesi hakkında beyanı"
bolge: "Barla"
donem: "Barla Dönemi"
date: 
yazar: "Said Nursî"
---

# Barla 62 : Doktor Yusuf’un nurlardan istifadesi hakkında beyanı

<p class="takdim">[Şu fıkra Doktorundur.]</p>

Hocam! Emaneten bendenizde bulunan iki kitabı emrediyorsunuz. Bendeniz de yalvarıyorum ki, gelecek hafta takdim edeceğim. Çünkü, küçüğünü iki defa, büyüğünü bir defa okuyabildim. İhâtamın darlığı veya aczim dolayısıyla idrâkim de kıttır. Binaenaleyh, sizin o muhteşem temsillerinizi defalarca daha okumak istiyorum ki, cüz’î-küllî bir alâka hasıl olabilsin. Yâ Rab, o ne büyük mantık, o ne büyük müskit beyan ve tarz-ı telakki!

Ah, Üstadım! Bu mübarek dinin mübecceliyetini idrak ve ihata ve takdirde size ve ancak size medyûn-u şükranım ve minnettarım. *li-sebebin mine’l-esbâb* dinî akidelerimin azîm bir inkılâbı var. Nur Risalelerinden aldığım dinî ve insanî ve vicdanî ve iktisadî ve ilmî dersler bana hayatta muvaffakıyet verecektir.

*Doktor Yusuf Kemal*

***
