---
title: "Barla 379 : Tevafuklu Kur’an’ın ziynetlendirilmesi hakkında"
no: 379
id: "B-379"
konu: "Tevafuklu Kur’an’ın ziynetlendirilmesi hakkında"
bolge: "Barla"
donem: "Barla Dönemi"
date: 
yazar: "Said Nursî"
---

# Barla 379 : Tevafuklu Kur’an’ın ziynetlendirilmesi hakkında

<p class="arabic" dir="rtl" title="Meal: “O’nun adıyla” * “Hiçbir şey yoktur ki O'nu hamd ile tesbih etmesin” [İsrâ Suresi, 17:44]">بِاسْمِهِ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Kur’an’dan yazdığınız harfler adedince ve bu harflerin sevabı adedince, Allah’ın selamı, rahmeti ve bereketleri üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ بِعَدَدِ حُرُوفَاتِ مَا تَكْتُبُونَهُ مِنْ الْقُرْاٰنِ وَبِعَدَدِ ثَوَابِ تِلْكَ الْحُرُوفِ، اٰمِينَ</p>

Aziz ve sıddık kardeşlerim Sabri, Ali, Hüsrev!

Kararınız ve tedbiriniz elbette savâbdır. İttifakınız benim için hüccettir. Sabit mürekkep elbette daha iyidir. Fakat sönük olmamalı. Mümkün olsa ziynetlendirilse daha iyidir. Eğer yaldız karıştırılsa muvakkat parlaklık verilse daha iyidir. Çünkü tevafukatta görünen meziyet, ziynettir. Ziynetli meziyetler tezyinat ister. İnşallah manevî hüsn-ü niyetiniz ve ihlasınız ve himmetiniz, manevî ziynetleri mürekkebe katacak.

Hüsrev Efendi bilsinki yazacağı Kur’an’ı, âhir hayatıma kadar ondan okumak niyet etmişim. Üç-dört cüz taksimatta onun hissesine düştüğü için elbette vazifesidirki onu yazsın. Sonra tedricen o dört cüz üstünde benim için tekmil etmesi, ihtiyarına tabi ve üstadını pek çok minnettar edecek bir hizmet-i mübarekedir ki; ona dâimî bir menba-ı sevap hükmüne geçer.

Onun hattı başka hat ile imtizaç edemiyor. Onun hattında bir müstesnalık var. Onun hatt-ı arabîsi ne kadar noksan olursa olsun en yüksek hat onun hattını görüyorum. Bu hizmet-i mukaddesede baş kitabetlik onundur. Onun için başta herkesten evvel ona gönderdim ki çabuk başlasın.

Lafz-ı Celal’den başka sair tevafukat, kırmızı değil sarı veya kabak renginde olsa daha iyidir zannediyorum. Daha iyisini siz bilirsiniz.

*Kardeşiniz*
*Said*

***
