---
title: "Barla 302 : Babacan Mehmed Ali’nin bir fıkrası"
no: 302
id: B-302
konu: Babacan Mehmed Ali’nin bir fıkrası
bolge: Barla
donem: Barla Dönemi
date: 
yazar: Babacan Mehmed Ali
---

# Barla 302 : Babacan Mehmed Ali’nin bir fıkrası

<p class="takdim">[Babacan’ın bir fıkrasıdır]</p>

Ey benim ve kardeşlerimin ve şark, garb, şimal ve cenub taraflarını arz ve semavat gibi yüksek ve derin mevkileri bir âyinede seyr ü temaşa eden ve yaralılara merhem ve dertlilere yetiştiren Üstadım Efendim!

Evvelâ: Dest-i şeriflerinizi bûs ederek duanızı taleb ederim.

Risale-i Nur hakkında çok defa mektub yazmağa ve her birinin faziletlerini anlatmak ve bahsetmek için en zeki muktedir edibler âciz kalırlar. Nerede kaldı ki, benim gibi âciz, âsi, pürkusur, hem de efendimizi taciz ederim diye hayâ ettim. Çünki Risale-i Nur’un herbiri birer elmas ve cevahir olmakla beraber, her bir tanesi bir bahr-i ummandır. O Nurlara karşı bahis ve medih yazmak, denizin yanında bir katredir mâşâallah diyebildim. Bunun için mektub yazmağa cür’et edemedim ve kalemim ve kalbim hiçbir şey yazamıyor. Çünki bütün talebelerin gözün önünde bir hardal tanesi kadar olduğunu pekâlâ biliyorum.

*Babacan Mehmed Ali*

***
