---
title: "Barla 304 : Büyük Hâfız Zühdü’nün Üstad hakkında bir fıkrası"
no: 304
id: B-304
konu: Büyük Hâfız Zühdü’nün Üstad hakkında bir fıkrası
bolge: Barla
donem: Barla Dönemi
date: 
yazar: Hâfız Zühdü
---

# Barla 304 : Büyük Hâfız Zühdü’nün Üstad hakkında bir fıkrası

<p class="takdim">[Büyük Hâfız Zühdü’nün Risale-i Nur niyetiyle Risale-i Nur’un bir naşirine dair bir fıkrasıdır]</p>

Üstad-ı Ekremim! Cenab-ı Hak biz Risale-i Nur şakirdlerinin irşad ve ihlasını ehl-i dünyanın ikrah ve gayzını her iki tarafın iyiliği olmak üzere bin türlü mihnet ve meşakkat, garaib-i hal göstere göstere tâ Kürdistan’dan efendimi Isparta vilayeti halkına göndermiştir. Buradaki çektiğiniz mihnet ve meşakkat-ı a’danın lüzumsuzluğu hep biz yüzündendir. Fakat ehl-i dünya şahs-ı âlînize ihanet etmişlerse de, Risale-i Nur şakirdlerine çok büyük lütufta bulundular ve bulunmuşlardır. Onlar da efendimizi Risale-i Nur şakirdleri gibi görse ve bilseler idi, biz âcizlere efendim düşer mi ve düşürürler mi idi? Mülâkat olabilmek kabil olabilir mi idi? Hidayet yolu gösterici lem’aları yazmağa, hem-sohbet olmağa muvaffak olunabilir mi idi? Onun için bendeniz onlara da Allah’ın hidayeti yetişip an-karib irşada muhtaç bulunduklarını Rabbim bildirsin diye duacıyım.

Şu halde efendimize lütuf buyurulan mücevherat-ı Kur’an-ı Hakîm’in hakaik ve dekaik tohumunun ziraat tarlası, Isparta vilayetinde meskûn ahalinin kalbi demek olur. Memur edildiğiniz vazife nihayet bulmamış olmalı ki, Ruh-ul Beyan sahibi İsmail Hakkı’nın söylediği nazmında ***“Gülistan olmayınca gül açmaz”*** dediği gibi açılmıyorsunuz, açıyoruz. Söylemiyorsunuz, söyletiyoruz. Her iki tarafa îcab ettikçe yedinizde mahfuz mücevherat neşretmedikçe memuriyetinize nihayet verilmeyecektir. Derdimizin büyüklüğünü dermanımıza gönderilen efendimin fazl u kemalinden anlıyorum.

*Hâfız Zühdü*

***
