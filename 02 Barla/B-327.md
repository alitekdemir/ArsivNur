---
title: "Barla 327 : Üstad’ın, Eniştesi Molla Said'e ve Kız kardeşine bir mektubu"
no: 327
id: "B-327"
konu: "Üstad’ın, Eniştesi Molla Said'e ve Kız kardeşine bir mektubu"
bolge: "Barla"
donem: "Barla Dönemi"
date: 
yazar: "Said Nursî"
---

# Barla 327 : Üstad’ın, Eniştesi Molla Said'e ve Kız kardeşine bir mektubu

Aziz kardeşim!

Evvela sizlere selam ederim. Ellerinizden öperim. O mübarek şehirlerdeki mübarek makamlarda duanızı isterim. Duanıza pek çok muhtacım. Oradaki ahbablara, bâhusus kardeşin Molla Abdülmecid'e, Şeyh İsa'nın mahdumu Mehmed Ali Bey'e çok selâm ederim. Hemşireme selâm ederim, duasını isterim. Onu çok merak ediyorum. Elhamdülillâh siz de, o da sıhhattesiniz.

Benim halimi soruyorsun, Cenab-ı Hak Hakîm, Rahîm olduğundan başıma gelen her işte hikmet içinde bir eser-i rahmet hissediyorum. Şimdi bir köyde imamım. Yalnız olarak dağlarda kader-i İlahî beni gezdiriyor. Sizlere ve Şam'a çok müştakım. Şu misafirhane-i dünyada mülakat nasip olmazsa da inşaallah öteki âlemde Rahmet-i ilahiye bizi görüştürecek. Benim ne niyette olduğumu ve nereye gideceğimi soruyorsun. Hiçbir niyetim yoktur. Rahmanürrahim olan Hâlıkıma tefviz-i umur etmişim. İnşaallah başka yere gidersem size yazarım. Mektup yazmak âdetim değil, fakat sırf duanızı almak için size yazacağım.

*ed-da’î ve’l-müsted’î*
*Said Nursî*

***

1. Barla 327 nolu, Üstad’ın; Eniştesi Molla Said'e ve Kızkardeşine gönderdiği mektup.
![[Barla-327-Enistesine.jpg|300]]

