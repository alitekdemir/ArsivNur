---
title: "Barla 49 : Hulusi Bey’in bir dostuna yazdığı fıkra"
no: 49
id: "B-49"
konu: "Hulusi Bey’in bir dostuna yazdığı fıkra"
bolge: "Barla"
donem: "Barla Dönemi"
date: 
yazar: "Said Nursî"
---

# Barla 49 : Hulusi Bey’in bir dostuna yazdığı fıkra

<p class="takdim">[Gelecek şu fıkra Hulusi’nindir. Malum bir hadise münasebetiyle bir dostuna yazmış. Baştaki parça sabıkan zikredilmiştir.]</p>

Evet, İslâmiyet gibi bir âli tarîkatim, acz ve fakrı Allah’a karşı bilmek gibi bir meşrebim, Seyyidü’l-Mürselîn gibi bir rehberim, Kur’ân-ı Azîmüşşan gibi bir mürşidim, bir dakikada mertebe-i velâyete erişmek gibi ulvî bir netice almak mümkün olan askerlik gibi bir mesleğim var.

Hocam bana ve dinleyen her zevi'l-akla, “Tarikat zamanı değil, imanı kurtarmak zamanıdır. Beş vakit namazını hakkıyla edâ et, namazın nihayetindeki tesbihleri yap, ittibâ-ı sünnet et, yedi kebâiri işleme!” dersini vermiştir. Ben gerek bu derse, gerek Risalet-ün-Nur ile verilen derslere, Kur’ân’dan istinbat buyurarak gösterdiği hakikatlere karşı Allah’ın tevfikiyle can ü dilden “belî” dedim, tasdik ettim ve bana böylece hakikat dersini veren bu zâta ömrümde ilk defa olarak “Üstad” dedim. Hatâ etmedim, isabet ettim.

Esasen siyaset anlamadığım bir iş. Şunun bunun âmâline hizmet, menfurum. Zilletle yaşamak, tahammül edemediğim hallerdir. Felillâhilhamd, Allah’ımız bir, Peygamberimiz bir, kitabımız bir, dînimiz bir, ilâ âhir. Bu bir birler, bize yekdiğerimizi Allah için sevmek kaydını sağlamlaştırmakla beraber, ruhî, kalbî, ebedî, lâyemût bir birlik temin etmektedir. Hamd ve şükürler olsun, müminiz. Hayatta tesadüf edeceğimiz binlerle musibet ve acılara

<p class="arabic" dir="rtl" title="Meal: “Kadere iman eden, kederden emin olur.”">مَنْ آمَنَ بِالْقَدَرِ اَمِنَ مِنَ الْكَدَرِ</p>

gibi çok müessir devamız var. Yine idrak ediyoruz ki, burada vazifeleri nihayet bulanlar için, ebedî mev’ûd bir hayat başlıyor. Biz de bu yolun yolcusu, bu hanın misafiri, bu fabrikanın muvakkat bir amelesi olduğumuz için, er geç o kafileye iltihak edeceğiz. Kısa, müz’iç, dağdağalı, elemli, hüzünlü, firaklı ve ancak o sermedî hayatın mezraası olan bu fanî ve kararsız âlemde başlayan garazsız, ivazsız, pürüzsüz ve kimsenin arzusuna tâbi olmadan, sırf hasbî ve ciddi, hâlis ve muhlis arkadaşlığımızın meyvesini o her türlü saadeti câmi hayatta idrak edeceğiz.

Ümit ve iman gibi pek âli sermayemiz var. Hoca Efendi Hazretlerinin âli tavsiyeleri: Beş vakit namazını tâdil ile vaktinde kıl. Yani başka ibadete gücün yetmez. Namazın nihayetindeki tesbihleri yap. Yani başka zikri yapamadım diye teessüf etme. Yedi kebâiri terk et. Çünkü sagâiri arayacak zamanda değiliz. İttibâ-ı sünnet et. Zira bu zamanda arkasından gidilecek ve harekâtı taklide değer, saf, hâlis ve muhlis bir hâdi -ki, o da seni yine bu yola götürecektir- maalesef bulamayacaksın. Belki bu yola çıkaracaklar vardır. Fakat kömürle elması kim fark edecek? Öyleyse sen çalış, ondan daha iyi kılavuz bulamazsın. Derslerinden birinde ki, her vakit zikrettiğim

<p class="arabic" dir="rtl" title="Meal: “Kadere iman eden, kederden emin olur.”">مَنْ آمَنَ بِالْقَدَرِ اَمِنَ مِنَ الْكَدَرِ</p>

şifâ-bahş vecizesi hatırımızda varken, şüphesiz her musibet ve her elem hoş karşılanacaktır.

Aziz kardeş! Zaman olur ki herşey, herkes, her muamele, kalbi incitiyor. Fakat işte tiryakı:

<p class="arabic" dir="rtl" title="Meal: “Eğer insanlar senden yüz çevirirse, sen de ki: ‘Allah bana yeter. Ondan başka ibadete lâyık hiçbir ilâh yoktur. Ben Ona tevekkül ettim. Yüce Arşın Rabbi de Odur.” [Tevbe Sûresi, 9:129]">فَاِنْ تَوَلَّوْا فَقُلْ حَسْبِىَ اللّٰهُ لاَ اِلٰهَ اِلاَّ هُوَ عَلَيْهِ تَوَكَّلْتُ وَهُوَ رَبُّ الْعَرْشِ الْعَظِيمِ</p>

Her zaman söylüyorum; Biz bu fâni hayat için dostluk yapmıyoruz. Bu kısa hayata veda etmek, indimizde ve itikadımızda ebedî bir hayatın mukaddemesidir. Öyle ise müteessir olmayalım. Nice ki, o hayata başlamadık. İşte mürasele ile muvasalayı temin edelim. Allah’a güvenelim, Ondan medet dileyelim.

<p class="arabic" dir="rtl" title="Meal: “Bizi bu saadete eriştiren Allah’a hamd olsun. Yoksa, Allah hidayet etmeseydi biz kendiliğimizden buna erişemezdik. Gerçekten Rabbimizin peygamberleri bize hakkı getirdiler.” [A’râf Sûresi, 7:43]"> اَلْحَمْدُ لِلّٰهِ الَّذِى هَدٰينَا لِهٰذَا وَمَا كُنَّا لِنَهْتَدِىَ لَوْلاَ اَنْ هَدٰينَا اللّٰهُ لَقَدْ جَائَتْ رُسُلُ رَبِّنَا بِالْحَقِّ</p>

<p class="arabic" dir="rtl" title="Meal: “Allah’ım, efendimiz Muhammed’e (a.s.m.), onun âl ve ashabına, ezelden ebede kadar ilm-i İlâhîdeki mevcudat adedince salât ve selâm et.”">اَللّٰهُمَّ صَلِّ عَلٰى سَيِّدِنَا مُحَمَّدٍ مِنَ الْأَزَلِ اِلَى الْأَبَدِ عَدَدَ مَا فِى عِلْمِ اللّٰهِ وَعَلٰى اٰلِهِ وَصَحْبِهِ وَسَلِّمْ</p>

*Hulusi*

***

> 1. Bu mektubun baş kısmı müstakil olarak ayrıca neşredilmiştir. bk. [Barla 5](B-5.md)

> 2. Mektubun başında “malum bir hadise münasebetiyle bir dostuna yazmış” ifadesinin Üstadın hattıyla eklendiğini gösteren belge.
> 
![[Barla-049-MalumHadise.jpg|300]]

