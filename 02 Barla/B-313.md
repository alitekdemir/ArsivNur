---
title: "Barla 313 : Tarikat hakkında bir mektup"
no: 313
id: "B-313"
konu: "Tarikat hakkında bir mektup"
bolge: "Barla"
donem: "Barla Dönemi"
date: 
yazar: "Said Nursî"
---

# Barla 313 : Tarikat hakkında bir mektup

<p class="arabic" dir="rtl" title="Meal: “O’nun adıyla” * “Hiçbir şey yoktur ki O'nu hamd ile tesbih etmesin” [İsrâ Suresi, 17:44]">بِاسْمِهِ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Âhiret kardeşim Hulusi Bey’e!

Sizin gibi hakiki kardeşlerimle uzaklığın alâmeti olan mükâtebe, âdetim değil. Çünki manen beraberiz. Merak ettiğin mes’elelerin cevabı da sizin yanınızdaki Sözlerde vardır. Cenab-ı Hakk’a hamd ve şükür ediyorum ki, sizler gibi sadık bazı kardeş talebeleri bana vermiştir. Onlara nâfi’ olacak hakikatları, elbette sualinden evvel yetiştirmek vazifemdir.

Beyan ettiğiniz bazı mes’elelerin bir kısmı, uzun bir bahis ister. Vakit te müsaid değil. Yalnız şu kadar size derim ki: Vazifem kendi ihtiyarımla değildir. Ben insanları unutup, nefsime müteveccih olmak için bir halette iken, ihtiyarım olmadan, bildiğiniz gibi istihdam olunuyorum. İnşâallah o hizmet nâfi’ olur. Şu zamanda imanı kurtarmak ve kemal-i imanı kazanmak ve sünnet-i seniyeye ittiba’ zamanıdır. Tarîkatların esası olan azimet ve takva, şu kesretli bid’atlar içinde yapmak pek müşkildir. Hem tarîkatta şu zamanda en eslemi, 26. Söz’ün âhirlerinde bir nebze yazılmıştır. Zannımca İmam-ı Rabbanî gibi zâtlar şimdi bulunsa idi, bütün kuvvetleriyle erkân-ı imanı ve esasat-ı İslâmiyenin takviyesine çalışacaklardı. İnşâallah başka vakit daha tafsilatı işiteceksin. Vakit müsaade etmiyor.

Şimdi size Mi’raca dair bir söz yazıldı, arzu ettiğiniz için. Yoksa ben hasta idim. Halim müsaid değildi. Güzel, dikkatle okuyunuz, sonra nasıl bulduğunuzu bana yazınız. Çünki pek sür’atle müsvedde haletinde yazılmış, size gönderilmiştir. Hem Hakkı Efendi’ye, Şeyh Mustafa Efendi’ye, Hüseyin Efendi’ye selâm ve dua ederim, dualarını da isterim. Hakkı Efendi’ye de söyleyiniz ki, yangın hâdisesine merak etmesin. Çünki onun gibilerin harîk ile zayi’ olanların malı sadaka hükmündedir. Bâki Hüda’ya emanet olunuz.

*Eddâî, âhiret kardeşiniz*
*Said Nursî*

***

1. Hulusi Bey’e yazılmış mektubun orijinali. (Kâtip: Şamlı Hafız Tevfik)
![[Barla-313-HulusiBey.jpg|300]]

