---
title: "Barla 386 : Onuncu Söz’ün kerametkârâne bir tevafuku"
no: 386
id: "B-386"
konu: "Onuncu Söz’ün kerametkârâne bir tevafuku"
bolge: "Barla"
donem: "Barla Dönemi"
date: 
yazar: "Said Nursî"
---

# Barla 386 : Onuncu Söz’ün kerametkârâne bir tevafuku

### Onuncu Söz’ün kerametkârâne letâif-i tevafukiyesindendir ki:

Matbu nüshasında ekseriyet-i mutlaka ile sahifelerin elif adedinde tevafukları olduğu gibi bir-iki müstesna olarak mütebâkisi medâr-ı tevafuk olan [^1] üç, dört, beş, altı adedler dahi yine manidar olarak her birisi birbiriyle on üçte tevafuk ettiği misilli çok sırlar var.

Bu kere o matbu nüshadan hiçbir tevafuku takip etmeyerek, Hafız Ali’nin (rahmetullahi aleyh) yazdığı Onuncu Söz’de kendi kendine gelen sayfaların satırlar başındaki elifler (yalnız bir tek sayfa müstesna olarak) bütün sahifeler birbirine tevafuk etmekle beraber, eliflerin mecmuu 193 ederek hem bu Onuncu Söz’ün ismi olan “Onuncu Söz” aded-i ebcedîsine tam tamına tevafuk ettiği gibi; Onuncu Söz’ün müellifinin ikinci ismi olan “Bediüzzaman” isminin bir fark ile aded-i ebcedîsine tevafukunu gördük.

### Ve bu tevafuk, manidar olduğuna latif bir emaresi de şudur ki:

Risale-i Nur’un iki talebesi, bu sır tezahür etmezden evvel “Acaba bu eliflerin adedinde bir mana var mı?” diye düşünürken her ikisinin kalplerinden lisanlarına “Onuncu Söz” kelimesi birden aynı anda gelmesi ile iki kalbin ve iki lisanın tevafuku bu tevafuku takviye ediyor.

### Bu 193 adedinin ikinci manidar tevafuku da şudur ki:

Haşri ders veren baştaki <span class="arabic" dir="rtl" title="">فَانْظُرْ اِلٰى اٰثاَرِ رَحْمَتِ اللّٰهِ</span> ila ahire âyetin; ve ahirinde kıyameti ve kıyametin dehşetini ders veren <span class="arabic" dir="rtl" title="">يَا اَيُّهَا النَّاسُ اتَّقوُا رَبَّكُمْ</span> ila ahire âyetin kudsi harflerinin mecmu adedi olan 193 adedine bu yüzdoksanüç elifin tevafuku elbette tesadüfi değildir.

Latiftir ki, <span class="arabic" dir="rtl" title="">وَالْبَعْثُ بَعْدَ الْمَوْتِ حَقٌّ</span> rükn-ü imaniyenin evveli olan dünyanın ölmesini âhirki âyet haber veriyor ve o rüknün âhiri olan ihyâ-yı emvâtı birinci âyet haber veriyor. Öyle de, <span class="arabic" dir="rtl" title="">وَالْبَعْثُ بَعْدَ الْمَوْتِ حَقٌّ</span> cümlesinde aynen evvel kelime âhiri, âhir kelime evveli gösteriyor.

Hem yine haşri ve ihyayı ders veren ve Hâtime’de mezkur olan

<p class="arabic" dir="rtl" title="">مَا خَلْقُكُمْ وَلاَ بَعْثُكُمْ اِلاَّ كَنَفْسٍ وَاحِدَةٍ اِنَّ اللّٰهَ سَمِيعٌ بَصِيرٌ </p>
âyetiyle ve kıyametin zelzele-i kübrâsını ders veren ve âhirde hem Onuncu Söz’ün hem Yirmi Dokuzuncu Söz’ün ahirinde zikredilen <span class="arabic" dir="rtl" title="">اِذَا زُلْزِلَتِ الْأَرْضُ زِلْزَالَهَا</span> suresinin melfuz kudsî hurufatının adedi olan 194’de bir tek fark ile bu eliflerin 193 adedine tevafuk etmesi, sâbık tevafuka tam tevafuk etmekle hem onları teyid ediyor hem de onlarla teeyyüd ediyor.

### Yine bu sözün tevafukat-ı latifesindendir ki:

Elifler ile satırların mecmu adedi olan 998, Risâletü’n-Nûr (<span class="arabic" dir="rtl" title="">رسالت النور</span>) şeddeli nun (<span class="arabic" dir="rtl" title="">ن</span>) iki nun sayılmak şartıyla aynen 998’de tevafuk ettiği gibi bu iki tevafuk meşhur bir sırr-ı azîm-i Besmele’nin [^2] makam-ı ebcedîsi olan 999 adedine bir tek noksan ile tevafuku [^3] Onuncu Söz’ün ne kadar yüksek noktalara baktığını imâ ediyor. [^4]

*Risale-i Nur şakirdleri namına*
*Refet, Rüştü, Hüsrev, Said Nursî*

***

[^1]: Merhum Hâfız Ali’nin nüshasının medâr-ı tevafuku bir, iki, üç, dört, beş’te gâlibdir.
[^2]: Evet, en evvel nâzil olan sure-i Alak’ın başında <span class="arabic" dir="rtl" title="">اِقْرَأْ بِاسْمِ</span> emrinin delaletiyle Kuran’daki bütün Bismillah’ların kaide-i sarfiyece müteallakıikra’(<span class="arabic" dir="rtl" title="">اِقْرَأْ</span>) kelimesidir. Bu ikra’ emri, Kuran itibarıyladır. Biz Bismillah desek <span class="arabic" dir="rtl" title="">اِقْرَأْ</span> kelimesini <span class="arabic" dir="rtl" title="">اَقْرَأُ</span> olarak mütekellim-i vahde sigasıyla okuyacağız. Okumak işinde her Besmele’nin başında bu <span class="arabic" dir="rtl" title="">اِقْرَأْ</span> manası mukadderdir. İşte Besmele-i Şerife’nin müteallak-ı mukadderi olan <span class="arabic" dir="rtl" title="">اِقْرَأْ</span> ile ve şedde ve gayr-ı melfuzlar sayılmamak şartıyla makam-ı ebcedîsi sırlı ve meşhur olan 999 adedidir.
[^3]: Hem bu üç tevafukun gayet manidar diğer iki tevafuku da şudur ki: Onuncu Söz’ün kuvvetli hakkaniyetini gösteren <span class="arabic" dir="rtl" title="">اِنَّ الْحَشْرَ حَقٌّ وَصِدْقٌ</span> cümlesinin makam-ı ebcedîsi 998 olması gibi, Onuncu Söz bâhir bir burhan olduğu rükn-ü imaniyeyi gösteren <span class="arabic" dir="rtl" title="">إِمَانٌ بِيَوْمِ الْاٰخِرَةُ</span> kelamının makam-ı cifrîsi yine 998 olmakla her ikisi bu üç tevafuk-u latîfeyi beş tevafuk-u mübarekeye iblağ etti. **İhtar**: <span class="arabic" dir="rtl" title="">يَوْمٌ</span> mevsuf olsa kaideten <span class="arabic" dir="rtl" title="">اَلْيَوْمُ الْاٰخِرُ</span> olur. Muzâf olsa kaideten <span class="arabic" dir="rtl" title="">يَوْمُ الْاٰخِرُةِ</span> olur. (<span class="arabic" dir="rtl" title="">ة</span>) vakıfta (<span class="arabic" dir="rtl" title="">هـ</span>) olur.
[^4]: İ’caz-ı Kuranînin yüz cüzünden bir cüzünün şuaı, tevafuk suretinde Kuran’ın bir tefsiri olan Risale-i Nur’un eczalarına verildiğinin pek çok emaratından bir küçük emaresi de şudur ki; iki sayfadan noksan tasdiknameyi, tevafukta kalemi muvaffak birisi dikkatle yazdığı halde on beş-yirmiye kadar tevafuku ancak gösterdi. Diğeri, tevafukta hem hissesi noksan, hem düşünmez, hem gayet süratle yazdığı bu tasdiknamede doksan dokuz tevafuku göstermesidir.
