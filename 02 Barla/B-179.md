---
title: "Barla 179 : Hulusi Bey’in, Şeyh Geylanî’nin ihbarat-ı gaybiyesi münasebetiyle fıkrası"
no: 179
id: "B-179"
konu: "Hulusi Bey’in, Şeyh Geylanî’nin ihbarat-ı gaybiyesi münasebetiyle fıkrası"
bolge: "Barla"
donem: "Barla Dönemi"
date: 
yazar: "Said Nursî"
---

# Barla 179 : Hulusi Bey’in, Şeyh Geylanî’nin ihbarat-ı gaybiyesi münasebetiyle fıkrası

<p class="takdim">[Hulusi’nin fıkrasıdır]</p>

Aziz, muhterem Üstadım Efendim Hazretleri! Emirlerinize imtisâlen, uhrevî kardeşimiz Hüsrev Bey tarafından irsal buyurulan şâyân-ı hayret ve câ-yı dikkat, “Mühim Bir İhbar-ı Gaybî” ismini taşıyan çok kıymetli, mânâlı, ruhlu, sürurlu, tesirli, lezzetli, hikmetli, nurlu emrinizi bu hafta aldığımdan dolayı, Cenâb-ı Hak ve Feyyâz-ı Mutlak Hazretlerine hamd ve şükürler ve müşfik Üstadıma yüzümün karasına, kalbimin yarasına bakmayarak, dergâh-ı İlâhiyeye kapanıp dualar eylerim. Ve defaatle;

<p class="arabic" dir="rtl" title="Meal: “Allah’ım, Nebiyy-i Ümmî olan Habîbin Muhammed’in (a.s.m.) hürmetine, arzumuzu ve üstadımız Said Nursî’nin maksudunu gerçekleştir.”">اَللّٰهُمَّ حَصِّلْ مُرَادَنَا وَمَقْصُودَ اُسْتَاذِنَا سَعِيدِ النُّورْسِى بِحُرْمَةِ حَبِيبِكَ مُحَمَّدٍ النَّبِىِّ الْاُمِّىِّ صَلَّى اللّٰهُ عَلَيْهِ وَعَلٰى اٰلِهِ وَصَحْبِهِ وَسَلَّمَ اٰمِينَ</p>

dedim.

Gavs-ı Azam Şâh-ı Geylâni (kuddise sırruhu’l-âlî) Hazretlerinin eserlerindeki gaybî ve mânevî ihbar, bu biçareyi öyle bir hale getirdi ki, tariften âcizim. Ruhaniyetlerindeki celâlet ve azamet karşısında avuç içinde sıkılan bir top hamur ne hale girerse, bu biçare de öyle oldum. Birşey düşünemez, sersem, âdeta meyyit-i müteharrik bir hale geldim. Günlerden beri zihnim ve bütün havassım, hemen tamamen bu harika eserle meşgul. Bu hâlette iken, istidadımın fevkinde şöyle birkaç beyit kalbime ve kalemime geldi. Kaidesine uygun olarak düzeltemedim. Müşfik Üstadımın aflarına istinaden yazıyorum. Tashihi, Üstadıma ve hablullaha yapışan kardeşlerime bırakıyorum.

<pre>
Hulûsi bak gaybî ihbarnameye,
 
Gör Üstadım neler izhar eylemiş
 
Kitab-ı Sinan’dan edip tefe’ül,
 
Hakka ki kerâmet ibrâz eylemiş.
</pre>

<pre>
“Ümmî Alîm”le (
[^1]
) “Sinan-ı Ümmî“de,
 
Hesâb-ı ebcedle var mutabakat.
 
Görünür bakılınca bu tarikle,
 
Esmâ-i Üstadla tam münasebet.
</pre>

<pre>
Hakkıyla hâdimü’l-Kur’ân’dır Üstad,
 
İspata kâfidir bu muvafakat.
 
Hayret-bahş esrara vâkıftır bu zât,
 
İhvâna deriz haber-i beşâret.
</pre>

<pre>
Sekiz yüz sene evvelinden görmüş,
 
Hâdimü’l-Furkan Bediüzzaman’ı
 
Habib-i Hudâ hem de Gavs-ı Âzam,
 
Sultan-ı evliya Şâh-ı Geylânî.
</pre>

<pre>
Büyük bir hüsn-ü zan eyle, Üstadım
 
Seni Kur’ân hâdimi eder add...
 
Kapan secde-i şükre, de, Hulûsi:
 
İlahî ente Rabbî ve ene’l-abd
 (*)
</pre>

<pre>
Bu âciz kulunu muvaffak eyle,
 
Hizmet-i Kur’ân’la şerefyâb eyle.
 
Hizbü’l-Kur’ân’dan ayırma tâ ebed,
 
Bu âsi kuluna merhamet eyle...
</pre>

<pre>
Üstadım Said Nursî’den ol râzı,
 
Bi-hurmeti Habîbike’r-râzıyyi’l-marzıyyi
 (**)
 
Evliya sultânı Abdülkadir’in,
 
Himmetin eksiltme bizden İlâhî.
</pre>

<pre>
İhbarname-i gaybın izhârının,
 
Gönül istedi yazmak tarihini.
 
Yüz bin hamd ü şükret Hakka, Hulûsi
 
Sana Üstaddır Molla Said Nursî.
</pre>

<pre>
Uhrevî kardeşiniz
 
Hulûsi
</pre>

***

1. Manzumedeki arabî cümlelerin manası ve arapça yazılışı şöyledir:
> (*) <span class="arabic" dir="rtl" title="Meal: “Allah’ım, Sen benim Rabbimsin; ben ise ancak Senin bir kulunum.”">اِلٰهِى اَنْتَ رَبِّى وَاَنَا الْعَبْدُ</span>
> 
> (**) <span class="arabic" dir="rtl" title="Meal: “O Senden, Sen Ondan râzı olan habîbinin hürmetine.”">بِحُرْمَةِ حَبِيبِكَ الرَّاضِىِّ الْمَرْضِىِّ</span>

***
[^1]: (Ümmî ey alîm) tarzında okunduğuna göre.
