---
title: "Barla 305 : Büyük Hâfız Zühdü’nün bir şiiri"
no: 305
id: B-305
konu: Büyük Hâfız Zühdü’nün bir şiiri
bolge: Barla
donem: Barla Dönemi
date: 
yazar: Hâfız Zühdü
---

# Barla 305 : Büyük Hâfız Zühdü’nün bir şiiri

[Büyük Hâfız Zühdü’nün Risale-i Nur niyetiyle Üstadı hakkında zannına binaen yazdığı bir fıkrasıdır]

<pre>
Ne bahtiyar yaratmış yaratan seni
Kendine nümune etmeyen delidir deli
Cenab-ı Hak lütfetmiş göndermiş bize
İnsaf edelim kendimize gelin ahali

Kâhyası değilim amma o işini görmüş
Ölmezden evvel kendisi ölmüş
Zemm medih onlar lâzım değildir
Hakikatı o çok güzel görmüş

Gördüğü hakikatı göstermek ister
Zihnini işgal ettiği hep bu teşvişler
Islah-ı halka vücud hasretmiş
Gece gündüz Allah’tan tesirini ister

Hakikat yaratmış nümune-i nev-i beşer
Nefsin hastalıklarını nefisten çeker
Kabahat görmez setreder geçer
İstimsak edeni Cennet’e çeker

Cismi dünyada âhiret işi
Var mı kendine benzer söyleyen bir kişi
İsim müsemmada dâhil, Bediüzzaman-ün Nursî
İki cihanda ayırma Zühdü müflisi

“Beni kendine yâr et” diye yalvardım
“Hem gözünden öptüm, kabul” dedi kandım
Hâfız Ali Efendi’ye tezkire yazdı
Uhuvvet defterine geçtiğimi inandım

Bu fırsat her zaman elimize geçmez
Nedamet ederiz faide etmez
Şimendiferin hareketi belli değildir
Biletsiz insanı hem kabul etmez

Halka duacıyım hep var olsunlar
Söylediğim haktır kulağa koysunlar
Gösterdiğim tabib uzakta değil
Derdin dermanıdır gidip bulsunlar

Ben de derdli idim dermanı buldum
Nasihatlerinin çoğunu kulağıma koydum
Gün be-gün derdim sıhhat bulmakta
Tabib-i hâzıktır diye dellâl oldum

Vereme tutulmuş bütün insanlar
Tabib gönderilmiş kendilerini arar
Darb-ı mesel olmuştur
Talii yaver olanın yarasını yârı sarar

Yaşım elliyedi herşeyden geçtim
Mevcud eşyadan iyisini seçtim
Himmeti var olsun çok himmet etti
Kûşe-i vahdeti ihtiyar ettim


Vezinsiz mevzunsuz biraz söyledim
Dinlenir diye gönlümü eğledim
Aruz ilmiyle alâkam yoktur
Okuyana cehlimi izhar eyledim


Hâfız Zühdü
</pre>

*Said-ün Nursî*

***


[^1]: Hem 25. Lem’anın kerameti, hem Hâfız Zühdü’nün ihlasına şehadet eden manidar bir tevafuk. Mektubunda ve bu fıkralarında hastalıktan ve doktorluktan ehemmiyetle bahsetmesi, aynen tam tamına bizim hastalar için yazdığımız yirmibeş devalı 25. Lem’anın te’lif zamanına tevafuk ediyor. Bu tevafuk, Hâfız Zühdü’nün bu defaki irtibatı pek ciddi olduğuna işarettir.
