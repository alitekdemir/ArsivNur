---
title: "Barla 317 : Yirmisekizinci Mektubun 2. ve 3. Meselesi hakkında"
no: 317
id: "B-317"
konu: "Yirmisekizinci Mektubun 2. ve 3. Meselesi hakkında"
bolge: "Barla"
donem: "Barla Dönemi"
date: 
yazar: "Said Nursî"
---

# Barla 317 : Yirmisekizinci Mektubun 2. ve 3. Meselesi hakkında

<p class="arabic" dir="rtl" title="Meal: “O’nun adıyla” * “Hiçbir şey yoktur ki O'nu hamd ile tesbih etmesin” [İsrâ Suresi, 17:44]">بِاسْمِهِ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allahın selamı, rahmet, ve bereketleri dünyada ve ahirette üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ فِى الدُّنْيَا وَالْآخِرَةِ</p>

Aziz, sıddık, ciddi, hakikatlı kardeşim!

Size 28. Mektub’un İkinci, Üçüncü Meselesini de gönderdim. Rü’yanın tabiri, 1. Meseledir. O üç mes’eleyi nasıl telakki edeceğinizi merak ediyorum.

Hem Sabri’nin bana yazdığı hususi bir mektubunu size gönderiyorum. Maksadım da o zâtın samimi tevazuunu ve sana karşı hâlis uhuvvetini göstermek içindir. Şu İkinci, Üçüncü Meseleyi de o kendi hattıyla size yazdı. Hattâ 26. Mektub’un kendi nüshasını size göndermek istiyordu, ben bırakmadım. O seni kendi nefsine tercih ediyor.

Elhamdülillah bu havalide çok Sabri’ler zuhura başladılar. Fakat yaz mevsimi, dünya çarşısıdır, gaflet meydanıdır, atalet fütur veriyor. Şuhur-u selâse takarrüb ettikçe âhiret çarşısı faaliyete başlar. Onun için oradaki fütur, sana ye’s ve fütur vermesin Başta vâlideyniniz ve Fethi Bey olarak Sözler’le alâkadar umum dostlara selâm ve dua ediyoruz. Başta Sabriler bütün kardeşleriniz de selâm ederler.

(Hulusi Bey'e melfufu ile beraber gönderilecektir.)

*el-Bâkî Hüve’l-Bâkî*
*Kardeşiniz*
*Said Nursî*

***

1. Hulusi Bey’e yazılmış mektubun orijinali. (Kâtip: Şamlı Hafız Tevfik) (Kaynak: hulusiyahyagil.com)
![[Barla-317-HulusiBey1.jpg|300]]
![[Barla-317-HulusiBey2.jpg|300]]


> 2. Sabri’nin yazdığı hususi mektub bk. Barla Arşivi n.291
