---
title: "Barla 373 : Hüsrev’in yazı hususundaki üstünlüğü"
no: 373
id: "B-373"
konu: "Hüsrev’in yazı hususundaki üstünlüğü"
bolge: "Barla"
donem: "Barla Dönemi"
date: 
yazar: "Said Nursî"
---

# Barla 373 : Hüsrev’in yazı hususundaki üstünlüğü

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz sıddık, mübarek, kalemi kerametli kardeşim Hüsrev!

**Evvela**: Bana yazdığın fihriste nüshası eczâ-i Kur’âniye’den sonra, senin yazı sanatında bir şaheserin olduğunu dedirtiyor. Fihriste hakkında sûreten kısa, mânen uzun ve müdakkikâne fıkran fihristeyi sena ettiği gibi, seni de sena ediyor. Ve ziynetli güzel yazınız fihristeyi lisan-ı hal ile medhettiği gibi seni de medhediyor. “Yazı hususunda tasarrufatın dâhiyanedir” diyebilirim.

**Sâniyen**: Asım Bey’in Lemalar’ında manayı bozacak yanlışları gördüm. Zannederim senin risalelerinde dahi yanlışlar var. Bu hizmet-i kudsiyenin kitabetinde şahane makamın bulunduğundan, model vazifesini gören senin nüshaların tam musahhah olmak iktiza ediyor.

**Sâlisen**: Sizlerle meşveret ediyorum. Üç küçük mektup yazılmışlar. O mektupların mevzuları mühimdir. Fakat cevaplar gayet muhtasardır ki Birisi Senirkentlilerin suallerine dairdir. Bu defa size gönderiyorum. İkincisi, Sabri Efendi ile Hâfız Ali’nin mugîbât-ı hamseye dair suallerine kısa cevaptır. Üçüncüsü, bu âhirde dört mühim suale cevabı olan gördüğünüz mektuptur. Bu üç mektubu sen, Re’fet Bey, Rüşdü, Lütfi gibi müdakkik kardeşlerle müzakere ediniz. Eğer bu kısa cevapları kabul ediyorsanız üçünün mecmuu yazılmayan 14. Mektup olsun. Veyahut münasip görseniz 31. Mektub’un 16. Lema’sı makamına çıkmaya layık ise 16. Lema olsun.

Seninle uzunca konuşacaktım fakat Şamlı Keçel yorgun uykuda gibi yazıyor. Gözü kapalı eli işliyor. Ben de düşündüğümü unuttum. Zaten çok cihetlerle yanımda bulunan ve çok şeyler onu bana ihtar eden ve çok rabıtalarla ruhumla bağlanan Hüsrev uzak değil yanımdadır. Ne konuşacağımı da ferasetiyle anladığı için kısa kesip ferasetine havale ediyorum.

Fihriste hakkındaki fıkran 27. Mektub’un fıkraları içine dercedilmek üzere gönderiyorum. Risale-i Arabiye Mecmuası’nı hiç orada okumadılar mı? Çendan gayet muhtasar nota hükmündedirler. Fakat ehemmiyetli hakâike işârâttır. Hususen baştaki Katre, Yeni Said’in birinci telifidir. İstanbul ulemasınca kıymettar görülmüş. Mısır’da da çok takdir etmişler.

*Kardeşiniz*
*Said Nursî*

***
