---
title: "Barla 365 : Hüsrev’in ‘30. Söz rüyası’ münasebetiyle Üstadın mektubu"
no: 365
id: "B-365"
konu: "Hüsrev’in ‘30. Söz rüyası’ münasebetiyle Üstadın mektubu"
bolge: "Barla"
donem: "Barla Dönemi"
date: 
yazar: "Said Nursî"
---

# Barla 365 : Hüsrev’in ‘30. Söz rüyası’ münasebetiyle Üstadın mektubu

Ey aziz kardeşim Hüsrev Efendi!

**Evvelen**: Senin mektubun beni epey düşündürdü. Hakikaten senin rüyan dehşetlidir. Verdiğin tabir de inşallah doğrudur. Evet, mezar-ı nebevi, şeriatinin mesturiyetine işarettir. 30. Söz kerametli bir Söz’dür. Eğirdir’de Bekir Sıdkı isminde bir zat onu başı altına koymuş. Gece üç defa onun boğazını sıkmışlar, “Kalk! Bu kitabı başının altından kaldır” demişler. Kalkmış muhterem bir yere bırakmış sonra yatabilmiş. Uyanmış herkese rüyasını hikaye etmiş.

Senin niyetin ile 30. Söz’ü gönder(miş)dim. Senin eline geçeceği günde o Söz’ün hedefini icmalen gösteren rüya yine o Söz’ün bir nevi kerameti sayılır. Evet, o Söz, daire-i İslâmiyetin içindeki hakaik-i imaniyenin medarı, mezarı, merkadı; ve hakaik-i Kur’aniye’nin etrafında yer tutan ve sokulan kâfırâne felsefe kemikleri hükmünde çürük düsturlarını, esassız kanunlarını zir ü zeber ve mahzen-i İslâmiyeti hurafattan temizleyen 30. Söz o rüyanızla pek münasebettardır.

**Saniyen**: Mektubunun ahirindeki sözleri(nden), tamamen anladım ki, sende bir Hulusi ruhu var. Aynen Hulusi’nin zevki ve düşünüşünü senden gösteriyor. İnşallah onun gibi bu dünyada en büyük vazife ve maksadın hizmet-i Kur’âniye için Sözler’i rehber ittihaz etmek olacaktır.

***

1. Bu Otuzuncu Söz çıktığı zaman, kalbini kaybetmiş bir adam okuyup ehemmiyet vermeyerek, yatarken yastığının altına koymuş, yatmış. Rüyasında üç defa birbiri üstüne o adamı boğmak için boğazını sıkmışlar. O adam uyanıp tekrar yatar, yine aynı hâl... Rüyâsında ona denilmiş: "Niçin başının altına bunu bırakıyorsun, hürmetsizlik ettin!" O adam da, temerrüdü terkedip, kemâl-i hürmetle o risaleyi alıp rafa bırakır. Sonra yatar. Sabahleyin rastgeldiklerine hikâye eder.
> Hem Hizmet-i Kur'âniyede mühim bir rükün olan Hüsrev, o risalenin kendisine tesliminden mukaddem, Peygamber Aleyhissalatü Vesselâmla münasebattar bir rüya görmüş. Bu Söz, gördüğü rüyanın hakikatlerini tabir ettiğini, bu Sözün o gün eline geçmesiyle görmüş. Ve bu rüya onun için bir keramet-i kat'iye hükmüne geçmekle, tamamiyle hizmete teslim olmuş ve Nurun kahramanı olmuştur. (Fihrist Risalesi, 30. Söz’ün fihristesinden)
