---
title: "Barla 131 : Hüsrev’in bazı risaleler hakkında fıkrası"
no: 131
id: "B-131"
konu: "Hüsrev’in bazı risaleler hakkında fıkrası"
bolge: "Barla"
donem: "Barla Dönemi"
date: 
yazar: "Said Nursî"
---

# Barla 131 : Hüsrev’in bazı risaleler hakkında fıkrası

<p class="takdim">[Ahmed Hüsrev’in bir fıkrasıdır]</p>

Kıymetdar Üstadım! Bugün Süleyman Efendi kardeşimle irsal buyurulan, biri dünyanın ömrünü izah eden bir mektupla, diğeri Hazret-i Yûnus Aleyhisselâmın duasının fezâilini gösteren 31. Mektubun 31 lem’adan 11. kısmının 1. kısmını aldık ve okuduk.

Sevgili Üstadım! Bu kısım bizi o kadar mesrur etti ki, târifine muktedir değilim. Cenâb-ı Hak sizden ebeden razı olsun. Bu risale kat’î bir varlıkla bu ümmete necat kapılarını açıyor. Ve bu zulümatlı günlerin avdet etmemek üzere veda etmekte olduğunu ihbar etmekle beraber, şakirtlerini hep birden ve bir ağızdan münacata davet ediyor.

Sevgili Üstadım! İstikbalimizi nur deryasından fışkıran nücûm-misâl nurlarla aydınlatan ve bu kasvetli ve karanlıklı ve kâbuslu günlerimizde kat’î bir ümitle yaşatan ve herbir risalede lemeân eden yeni bir başka nurla yüzümüzü güldüren Cenâb-ı Vâcibü’l-Vücud Hazretlerine bîhisab şükrümüzü takdim ederken, sevincimizi katlayan Üstadımızın vürûduna sabırsızlıkla intizarımızı arz ederim, efendim.

*Ahmed Hüsrev*

***
