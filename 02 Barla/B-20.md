---
title: "Barla 20 : O Nurlarla iştigal etmediğim zamanlar, keşke enfâs-ı ma’dude-i hayattan olmayaydılar (Hulusi Bey)"
no: 20
id: "B-20"
konu: "O Nurlarla iştigal etmediğim zamanlar, keşke enfâs-ı ma’dude-i hayattan olmayaydılar (Hulusi Bey)"
bolge: "Barla"
donem: "Barla Dönemi"
date: 
yazar: "Said Nursî"
---

# Barla 20 : O Nurlarla iştigal etmediğim zamanlar, keşke enfâs-ı ma’dude-i hayattan olmayaydılar (Hulusi Bey)

Risalet-ün-Nur, Mektubat-ün-Nur’un mütalaası, tahrir edilmesi, başkalara neşir ve tebliğe alâ-kadri’l-istitâa çalışılması gibi emr-i hayr-i azîme havl ve kuvvet-i Samedanî ve inâyet ve lütf-u Rabbânî ile muvaffak olduğum zamanlar ki, bu evkatta evvelen ve bizzat bu fakir istifade, istifâza, istiâne etmiş oluyor. Bu itibarla mezkûr saatleri çok mübarek tanıyor, firakına acıyor, o yaşayışın devamını, tekrarını, kesilmemesini ez-can ü dil arzu ediyorum.

Fakat ne çare ki, iğtinam edebildiğim kısacık vakitlerde zihnimi safîleştirip Nurların karşısına, dolayısıyla Kur’ân’ın mucizeleri mecmuasına ve aziz, muhterem Üstadımın medresesine ve ol Seyyid-ül-Kevneyn Peygamberimiz Efendimiz (a.s.m.) Hazretlerinin ravza-i saadetlerine ve nihayet Rabbü’l-Âlemîn Teâlâ ve Tekaddes Hazretlerinin huzur-u lâmekânîsine çıkıyorum. Bu sebeple cidden “O Nurlarla iştigal etmediğim zamanlar, keşke enfâs-ı ma’dude-i hayattan olmaya idiler” diyorum.

*Hulusi*

***
