---
title: "Barla 10 : Çok ifadelerimde sizi taklit ettiğim sebebi (Hulusi Bey)"
no: 10
id: "B-10"
konu: "Çok ifadelerimde sizi taklit ettiğim sebebi (Hulusi Bey)"
bolge: "Barla"
donem: "Barla Dönemi"
date: 
yazar: "Said Nursî"
---

# Barla 10 : Çok ifadelerimde sizi taklit ettiğim sebebi (Hulusi Bey)

Gönül isterdi ki, o muazzam Sözler’e sönük yazılarımla biraz uzun cevap yazayım. Fakat buna muvaffak olamıyorum. Kabiliyetimin azlığı, istidadımın kısalığı, iktidarımın noksanlığıyla beraber uhdeme verilmiş olan birkaç maddî vazifelerin taht-ı tesirinde dimağım meşgul ve adeta meşbû olduğundan, o mübarek cevherlerinize mukabil âdi boncuk bile ibraz edemeyeceğim.

Biliyorsunuz ki, çok ifadelerimde sizi taklit ettiğim birinci sebebi, merbutiyet‑i hâlisânemin; ikinci sebebi, kudret-i kalemiyemin kifayetsizliğidir. Fakat mübarek 24. Sözde misali geçen fakir gibi, ben de derim:

“Ey sevgili Üstadım! Gücüm yetse, elimden gelse bütün o nurlu Sözler ayarında kelimelerden mürekkep cümlelerle size mâruzatta bulunmak isterim. Fakat biliyorsunuz ki, yok. Niyetime göre muamele buyurunuz.”

*Hulusi*

***
