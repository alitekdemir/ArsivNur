---
title: "Barla 50 : Sabri’nin 1, 21 ve 22. Sözler hakkında beyanı"
no: 50
id: "B-50"
konu: "Sabri’nin 1, 21 ve 22. Sözler hakkında beyanı"
bolge: "Barla"
donem: "Barla Dönemi"
date: 
yazar: "Said Nursî"
---

# Barla 50 : Sabri’nin 1, 21 ve 22. Sözler hakkında beyanı

<p class="takdim">[Sabri’nin 21. ve 22. Sözleri yazdığı vakit yazdığı mektubun bir fıkrasıdır]</p>

Bilumum Risâlâtü’l-Envâr herbiri ayrı ayrı mevzularda, hadd ü hesaba gelmeyen müşkilleri halletmeleriyle beraber, bendeniz şöyle tasavvur ediyorum ki: Nur deryasından nûş etmek isteyen bir kimse, 1. ve 21. ve 22. Sözleri alsa, diğerlerine eli yetişmezse dahi maraz-ı kalbîyi def ve ref’e, ruhu tenvir ve tesrire kâfi bulunduğu meşhud ve müsellemdir. Zira 1. Söz tevhid miftahıdır. 21 ’in Birinci Şıkkı da mirkat-ı Cennettir. İkinci Şıkkı da emraz-ı kalbiyenin tedavisi için nazirsiz bir şifahane-i eczadır. İksir ilaçlarıyla, bilâistisna herkeste bulunan vesvese marazını tedavi ve kal’ eder. Kalb ve ruhta Kur’ân-ı Hakîm’in ebedî ve nâmütenahi füyûzât ve envârından gelen revzat-ı inşirâhiyeyi küşad ile saadet-i ebediyeye isal edecek bir râh-ı necat ve selâmettir. 22 ise, burhanlarıyla, lemalarıyla, insan olanın akaid-i diniyesini tahkim ve tarsine emsalsiz bir rehber bulunduğunu arz ederim efendim.

*Sabri*

***
