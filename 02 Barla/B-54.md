---
title: "Barla 54 : Hulusi Bey’in, Nurların Kuran’dan istihracı hakkında tasviri"
no: 54
id: "B-54"
konu: "Hulusi Bey’in, Nurların Kuran’dan istihracı hakkında tasviri"
bolge: "Barla"
donem: "Barla Dönemi"
date: 
yazar: "Said Nursî"
---

# Barla 54 : Hulusi Bey’in, Nurların Kuran’dan istihracı hakkında tasviri

<p class="takdim">[Hulusi Bey’in fıkrasıdır.]</p>

Maddeten uzak düşen bu biçare talebenizi yakından temsil eden Hafız Sabri Efendi'yle diğer zevatın Nurlar hakkındaki ihtisasları çok kıymetli ve yüksek ve lâyıklı bir surette ifade edilmiştir. Bir mektubunuzda Muallim Cûdî’nin kasidesi münasebetiyle buyurduğunuz vecizeyi burada tekrara münasebet geldi.

<p class="arabic" dir="rtl" title="Meal: “Ben sözlerimle Muhammed’i (a.s.m.) methetmedim; lakin Muhammed (a.s.m.) ile sözlerimi meth ettim.”">وَمَا مَدَحْتُ مُحَمَّدًا بِمَقَالَتِى وَلٰكِنْ مَدَحْتُ مَقَالَتِى بِمُحَمَّدٍ</p>

sırrınca, güzellik yazılarımızda değil, belki i’câz-ı Kurân’dan olan nurlu Sözler’e ve Mektubat’a aittir. Her ferd-i mümin, derece-i fehim ve zevkine göre, aslında güzel olan bir şeyi tarif eder. Acz ve fakrdaki lezzet, şefkat ve tefekkürdeki ulviyet, hakikaten hiçbir şeyle kabil-i kıyas değilmiş. Hal-i âlem müsait olsa da, hazine-i hassa-i Kurân’dan çıkararak tabir-i âlinizce, dellâllığını yaptığınız elmasları çok gözler görse! Görse de, sarhoşlar ayılsa, mütehayyirler kurtulsa, müminler sevinse, mülhidler, kâfirler, müşrikler imana, insafa, daire-i akla gelseler! Ve bu mesut ve ulvî neticeyi bizlere idrak ettirmesini eltaf-ı İlahiyeden tazarru ve niyaz ediyorum, amin.

Muhterem Üstad! Allah Zülcelâl Hazretlerine ne kadar müteşekkir bulunsanız yeridir. Acz ve fakr tezkeresiyle girmeye muvaffak olduğunuz saray-ı Kurân’ın has hazinesinden, gözler görmemiş, kulaklar işitmemiş cevherleri görüyor ve mezun olduğunuz miktarını necim necim çıkartarak evvelâ kendiniz bakıyor, sonra “Eyyühe’l insan! İşte bakınız, bu misafirhaneyi açan, âlemleri rahmetiyle yaratan, sizi hikmetiyle halk buyurup bu âleme gönderen Sultan-ı Kâinat, bin üç yüz küsur sene evvel, büyük bir elçisi Habîb-i Ekremi (a.s.m.) vasıtasıyla, size hilkatteki hikmeti, buraya gelmekteki maksadı, ubudiyetin iktiza ettiği hizmeti, ilh... bildirmişti. Bu âli tebligatı, o kudsî ahkâmı sizin anlayacağınız lisanla anlatıyorum, dinleyiniz. Eğer aklınız varsa, gözünüz görüyorsa, insanlığınız varsa hakikati anlar ve imana gelirsiniz” diye beyanatta bulunuyorsunuz.

Bizler, hasbelkader, felillâhilhamd, bu kudsî beyanatı yakından dinlemek, görmek ve göstermek iştiyakını gösterdik. Siz de o elmasları gösterip bizi uyandırdınız. Hakikati anlatıp, yolumuzu doğrultmaya vesile oldunuz. Allah sizden ebeden razı olsun. Nefs-i emmarenin zebunu, cin ve ins şeytanlarının hedefi olmaktan kurtulamadık ise de, bu hasbî ve Kurânî hizmetten zevk alıyoruz, lâyıkıyla yapamıyorsak da yolunda bulunuyoruz.

<p class="arabic" dir="rtl" title="Meal: “Ameller niyetlere göredir.” ">اِنَّمَا الْأَعْمَالُ بِالنِّيَاتِ</p>

*Hulusi*

***
