---
title: "Barla 70 : Sabri’nin tevafukat-ı gaybiye hakkındaki kanaati"
no: 70
id: "B-70"
konu: "Sabri’nin tevafukat-ı gaybiye hakkındaki kanaati"
bolge: "Barla"
donem: "Barla Dönemi"
date: 
yazar: "Said Nursî"
---

# Barla 70 : Sabri’nin tevafukat-ı gaybiye hakkındaki kanaati

<p class="takdim">[Sabri’nin bir fıkrasıdır]</p>

<p class="arabic" dir="rtl" title="Meal: “O’nun adıyla” * “Hiçbir şey yoktur ki O'nu hamd ile tesbih etmesin” [İsrâ Suresi, 17:44]">بِاسْمِهِ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Geçmiş ve gelecek günlerin dakikaları adedince, Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ بِعَدَدِ دَقَائِقِ الْأَيَّامِ الْمَاضِيَّةِ وَالْإِسْتِقْبَالِيَّةِ</p>

Eyyühe’l-Üstadü’l-A’zam!

Bilhassa dest ve dâmen-i mübareklerinizi bûs edip, her ân u zaman muhtaç bulunduğum daavât-ı Üstadânelerini niyaz eylerim. Bir hafta evvel Süleyman Efendi kardeşim vasıtasıyla irsal buyurulan envâ-ı iltifatı şâmil lütufname-i ekremîlerini, kemâl-i meserretle alarak mefharetle okudum. Bir fıkrasında tevafukat-ı gaybiye hakkındaki kanaat-ı âcizanem sual buyuruluyor. <span class="arabic" dir="rtl" title="Meal: “Evet, ey muhterem Üstad! Doğru söyledin.”">نَعَمْ صَدَقْتَ اَيُّهَا الْاُسْتَادُ الْمُحْتَرَمُ</span> kelimeleriyle icabet ediyorum. Zira şu tevafukat-ı gaybiye-i acibe, bilumum bahr-i muhit-i Nur’un talebelerini ve hattâ talebelerin cemaat-i müstemialarını da mest ve hayran ve medyun-u secde-i şükran bırakmıştır. Nurların şu mu’ciz-nümâ kerametleri ancak ve ancak mir’ât-ı Muhammediye (a.s.m.) ile müşahede edilir. Bu hakikatin diğer bir muarrifi olan,

> Âyinedir bu âlem, herşey Hak ile kàim,
> Mir’ât-ı Muhammed’den Allah görünür dâim. [^1]

Şu iki mısra-ı mânidârı, perişan arîzamı şereflendirmek niyetiyle derc ediyorum. Bu fakir ve âciz talebeniz, şu hayret-fezâ kerâmet-i Kur’âniyeyi ve i’câz-ı Nebeviyeyi müşahede ettiğim günden beri, bu babda çok derin düşüncelere dalıyorum. Ve “Şu tevafukat-ı acibeye müşabih tevafukat, başka kitaplarda bulunur mu?” maksadıyla çok temaşa ediyorum, göremiyorum, görülse de pek nâdir bir haldedir. Şu halde tevafukat-ı gaybiye, bir keramet-i aleniye olarak endamını nurlarda izhar ediyor. Ve lisan-ı hâl ile beşere hitaben diyor ki: “Ey benî-Âdem, şu sisli asırda dalâleti ref’ ve selbedip necat ve saadet bahşedecek ve dimağınızdaki semli kokuları verd-i Muhammedîye ^[verd, Gül demektir] tebdil edecek ve en kestirme ve son derece muhkem ve müstakim bir tarik-i selâmet ve necata sevk edecek, pek çok kerâmât ve i’câzını gösteren, bizim bulunduğumuz derya-yı nurânîdir. Ve âtiyen daha nice âsâr-ı hafiye tezahür edecektir” diye nidâ ediyor.

Müsaade-i fâzılâneleriyle bi’l-münasebe bir mâruzâtım daha var. Fakat bu cihette şahsımı istisna ederek meramımı arz edeceğim. Bendeniz Nurların müştak müşterilerinde, daha doğrusu yanık talebelerinde bir tevafuk-u fevkalâde görüyorum. Çünkü enaniyet ve nefsaniyetin şiddetle hüküm-ferma olduğu şu asırda, hepsinin derece-i ihtiyaç ve iştiyakı bir, kâffesinin ahlâk ve etvarı bir, umumunun tarz-ı telakkisi bir ve yekdiğerine karşı <span class="arabic" dir="rtl" title="Meal: “Hem baba, hem de anne tarafından kardeş.”">اَخٌ لِأَبٍ وَ اُمٍّ</span> ‘den daha kavî bir râbıta-i hakikiye ile merbut samimiyet ve hakikatperverlikte adeta yekdiğerine müsabaka eder derecede ciddi ve hâlis kardeşlikte takip ettikleri hat ve hareket bir.. ve daha pek ziyade ‘bir’likte mevcut olan tullâb-ı nuraniyenin bu harika hallerini de ayrıca bir tevafukat-ı gaybiye sırasında görüyorum. Zira, İstanbul’dan, İzmir’den, Aydın’dan, Kütahya’dan, Isparta’dan, Eğirdir’den, ilh.. muhtelif beldelerden seçilip, bir sınıfta mukayyed bulunan talebelerin aynı hassaları hâiz olmaları câlib-i nazar-ı dikkat olsa gerektir, zannederim.

Binaenaleyh bütün ruhumla temenniyatım tevafukat-ı gaybiye hakkında bir meselenin kaleme alınması zahmetini ihtiyar buyurarak şu mesele-i mühimmenin de İ’caz-ı Kur’an veya Mu’cizât-ı Ahmediyenin hatimesine ilave edilmesi hususudur. Dilerim Cenab-ı Kibriya’dan ki nurlar dellâl-ı bî-nazîrinin daha nice ve yeni yeni elmas ve mücevherat-ı hakikiye ve maneviyesinin ilan ve nidalarını kulaklarımızdan kesmesin ve cümlemizi de muvaffak-ı bi’l-hayr eylesin, âmin.

Bu pazar günü Doktor’la görüştüm, kitaplarımı aldım. Bilhassa dest-i şeriflerinizi öperek derin hürmetlerini beyan ediyor. 28. Mektubun Dördüncü Meselesini okumuş, mahrem olduğunu söylediğim halde Hakkı Efendi’ye de vermiş. “Verdiğimin sebebi; hadsizlik eden biraderine ve biraderzadesine hadlerini bildirsin diye verdim” diyor. Bu mesele nihayetine iki sayfa kadar “Teselliname” gibi birşey yazmış. Geldiğimde Üstadıma takdim edeceğim. Beş on gün sonra Doktor istifa edecek. Isparta veyahut Uluborlu’ya gideceğini söyledi. Diğer mektup ve meselelerden de müstefid olması esbabının teminini son derece rica etti, Efendim!

*18 Cemzaiyelâhir 1351*
*Fakir, hakîr, pür-kusur, âciz talebeniz*
*Hulusi-i Sani*

Hâmiş: Efendim! Değirmenimin suyu pek az olduğu için, hem geç ve hem de iri darı öğütebildim. Nazar-ı af ile bakılması müsterhamdır.

***

> 1. Metinde bahsi geçen Hulusi Bey’in mektubu için bkz. [[B-90|Barla Arşivi 90]]
> 2. Mektubun elyazma orijinali:
> 
![[barla-070-sabrinin-mektubu-mehaz-1129-r1.jpg|300]]
![[barla-070-sabrinin-mektubu-mehaz-1129-r2.jpg|300]]

***

[^1]: Lâtif bir tevâfuktur ki, Hulûsi-i Sâni Sabri Efendi bu beyti bana yazdığı zamanda, ya aynı zamanda veyahut az sonra, Hulûsi Bey bir ay uzak bir yerde, aynı beyti bana yazmıştır. Bu iki zâtın hem hizmet-i Kur’ân’da, hem bana karşı münasebetlerindeki tevafukları, alâmet-i muvaffakiyettir. - Said
