---
title: "Barla 174 : Sabri’nin, Şeyh Geylanî'nin ihbarat-ı gaybiyesi münasebetiyle fıkrası"
no: 174
id: "B-174"
konu: "Sabri’nin, Şeyh Geylanî'nin ihbarat-ı gaybiyesi münasebetiyle fıkrası"
bolge: "Barla"
donem: "Barla Dönemi"
date: 
yazar: "Said Nursî"
---

# Barla 174 : Sabri’nin, Şeyh Geylanî'nin ihbarat-ı gaybiyesi münasebetiyle fıkrası

<p class="arabic" dir="rtl" title="Meal: “O’nun adıyla” * “Hiçbir şey yoktur ki O'nu hamd ile tesbih etmesin” [İsrâ Suresi, 17:44]">بِاسْمِهِ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri üzerinize olsun, Ey Üstâdü’l-A’zam!”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ أَيُّهَا الْأُسْتَادِ الْأَعْظَمِ</p>

Bâis-i saadetim Üstadım Efendim Hazretleri!

Evvelen dest ve dâmen-i kerîmanelerini bus ederim. Dün İslamköylü Mesud Efendi ve rüfekası, zât-ı Üstadanelerinin yeni keşif buyurdukları, Şâh-ı Geylânî Hazretlerinin mânidar ve ihâtalı bir beyt-i kıymettârîlerinin Dellâl-ı Kitab-ı Mübîni mânevî parmağıyla irâe ve müntesiplerine imâ ve işaret ettiği tefe’ülnâmenin nihayet fıkrasında okudum ve dedim: “Evet, Nurlar heyetini umum ehl-i hak ve hakikat mânevî elektrik âyinelerine hedef etmişlerdir. Ve hattâ Kur’ân-ı Azîmüşşânın ve ehâdîs-i Nebeviyenin bu hususu alenen veya sırran ve remzen ihbarıyla bile vardır” demekte asla tereddüt etmiyorum.

Bu zümre-i sâfiye ve hâlise arasında, sâni Hulûsi tesmiyesine bile lâyık ve müstaid olmayan ve hiç-ender-hiç olan bir abd-i pürkusura da, haddinin fersah fersah fevkinde bir yer veriliyor. Halbuki, bu aczi bîpâyan, kusuru çok, hatası azîm Sabri, sahâif-i a’mâline baktığında çok kara ve mucib-i nefret görüyor. Ve bu mevkide işaret edilen şahıs ismiyle, a’mâl ve harekâtıyla, sabr ve teennîsi müsbet ve müsellem bulunan başka kardeşlerimiz (* isimleri tasrih riyayı ihtar edeceğinden..) olduklarına hükmediyor. Çünkü kıymettar bir hazine ve defineyi keşfeden ve o zemin ve zamanda gayyûr keşşâfa, taharriyatta bezl-i vücut eden sâîler o yolda acaba o defineyi bulabilir miyiz gibi bir eser-i tereddüt göstermeyerek sarf-ı mesâide bulunan, pek kıymettar semere-i sa’yi ve âlem kıymetindeki mahsul gayretleriyle, herkesi tergib ve teşvik ve tenvire hasr-ı vücut eden zevat, hakikaten şâyân-ı takdir ve tebriktirler.

Malum-u fâzılaneleri bulunduğu vecihle Fahr-ı âlem Aleyhissalatü vesselam Efendimize Hz.Ebubekir Radıyallahu Anh'ın ilk defa biat ve iktidası, her türlü medih ve takdir ve sitâyişe şâyân bulunduğu gibi.. Bu hususta Bekir Ağa'nın pek çok hizmet-i Kur'aniyede sebkati, Hz.Ebubekir Radıyallahu Anh'ın İslamiyette sebkati nevinden olduğundan takdire müstahaktır. Çünkü bu nurlu yolun mebde-i küşâdından ikmâline kadar bezl-i vücud ve sarf-ı mesai etmiştir. İkincisi Hulusi Bey'dir ki; Şâh-ı Geylânî, İmam-ı Rabbânî ve Şâh-ı Nakşibendî gibi nice zevat-ı mübarekenin mâziden şiddetle bastıkları adımlarının kuvvetiyle, istikbalde coşup fışkıracak olan menâbiü’l-envârı, mûmaileyh ayrı bir meslek, bir meşrepte olduğu halde, her türlü vezaife tercih ederek, <span class="arabic" dir="rtl" title="Meal: “Ey Kur'an dellâlı, lutfen...”">دَخِيلَكَ يَا دَلاَّلَ الْقُرْاٰنِ</span> nidâ-yı âşıkane ve müştâkanesiyle dehâlet etmesi, fevkalâde bir tefeyyüze mazhar olduğuna ve olacağına yegâne delil ve hüccettir. Onun içindir ki, Risaletü’n-Nur ve Mektubâtü’n-Nur’a birinci muhataplığı hakkıyla ihraz etmiştir. Ve müstehaktır.

Ve hâkezâ, Süleyman Efendi kardeşimiz de, mânen ve maddeten teşrik-i mesai etmiş ve hiçbir ferdin yapamayacağı fedakârâne hıdemâtı yapmış olmasıyla, saadet-i ebediye sikke-i hâliselerinin teksir ve tâmimine çalışmış <span class="arabic" dir="rtl" title="Meal: “Bir şeye sebep olan, onu işleyen gibidir.”">اَلسَّبَبُ كَالْفَاعِلِ</span> mefhumunca, kezâ bu zât da, her türlü takdire sezâ ve lâyıktır.

Bu günahkâr ise, maalesef sâlifü’l-arz zevatın hiçbirisiyle kabil-i kıyas değildir. Madem Üstad-ı Âli böyle görmüşler ve bu şekilde buyurmuşlar. Küfrân-ı nimet etmeyip, tahdis-i nimet suretinde kabul eder ve gördüğüm sahife-i siyahımın, sahife-i beyaza tahvilini, Cenâb-ı Haktan tazarru ve niyaz eder ve rahmet‑i Rahmân’a iltica eylerken, teveccühât-ı Üstadânelerinin bekasını yürekten dilerim, efendim.

*el-Bâkî Hüve’l-Bâkî*
*Pek çok kusurlu ve hatalı bir talebeniz*
*Hulusi-i Sâni*

**Hâmiş**: Kusurlu ve hatalı bir kimse olduğum şununla sabittir ki: komşuların geçirmekte olduğu ve ihtimal mesmû-u fâzılâneleri bulunduğunu zannettiğim acıklı vekāyia kalben ve vicdanen iştirakle muazzeb oluyor ve kudsi vazifelerime çok zaman sedler çekildiğini gördüğümü yana yakıla arz ediyorum. Pek çok muhtac-ı himmet ve dua, halasım için dua bekliyorum Efendim! (Şu arîza bir gün evvel yazılmış gönderilmek üzere vasıta bekleniyordu.)

***

1. Mektubun orijinalinin görseli aşağıdadır.
![[barla-174-sabrinin-mektubu-mehaz-2566-r1.jpg|300]]

> 
![[barla-174-sabrinin-mektubu-mehaz-2566-r2.jpg|300]]

