---
title: "Barla 116 : Nasuhîzâde Şeyh Mehmed’in Üstad hakkında hissiyatı"
no: 116
id: "B-116"
konu: "Nasuhîzâde Şeyh Mehmed’in Üstad hakkında hissiyatı"
bolge: "Barla"
donem: "Barla Dönemi"
date: 
yazar: "Said Nursî"
---

# Barla 116 : Nasuhîzâde Şeyh Mehmed’in Üstad hakkında hissiyatı

<p class="takdim">[Nasuhîzade Şeyh Mehmed Efendinin fıkrasıdır]</p>

Bülbül-i Bağistan-ı Kur’ân, Üstad-ı Ekremim, Efendim Hazretleri! Mürşid-i ekmel, şeyhim Hacı Rahmi Sultan Hazretleri, seferberliğin ikinci senesinde irtihâl-i dâr-ı beka buyurdular. Burdur’u teşrifinizden bir ay evvel, merhum Rahmi Sultan ile beraber bir cami-i şerifte birkaç cemaatle bulunmakta iken, sükût-i hâl-i murakebeye varıldı. Bazı velîler ruhânî teşrif buyurdular. Nihayette, siz Üstadım teşrif buyurdunuz. Bir cezbe-i Rahmân zuhuruyla uyandım, kendime geldim. Bir ay sonra Burdur’u teşrif ile, bazı yevm sohbet-i irfâniyenizde bulunup ruhlarımıza gıda bahşolundu.

### Şu tulûatımı arza ictisâr ediyorum:

<pre>
Halka-i hakikatte devrandadır ol mübârek Üstad.
 
Kavuşturdular ruhunu, ervâh-ı Enbiyaya ânın.
 
Mest-i müstağrak olup hayrettedir ol mübarek Üstad.
 
Mübarek Kur’ân’ın dellâlısın dediler âna.
 
Sözleri cândır, onu tutmayan ruhsuzdur hemân,
 
Bütün söylediği nur-u hikmettir ânın.
 
Mirâc-ı ruhânîde devrandadır ol mübarek Üstad.
 
Kalbim içre feyz-i Nurun görmüşem hemân.
 
İçi umman-ı vahdette, dışı sahrâ-yı kesrette görünür Üstad.
 
Dünyada, uhrâda refik olalım âna.
 
Umarım Mevlâm ihsân eder biz âciz kullarına.
 
Nasuhîzâde Mehmed, söyledi hemân bu sırları.
 
Hazine-i Kur’ân’ın bir miftâhıdır Hazret-i Üstad.
</pre>

<pre>
Nasuhîzâde Şeyh Mehmed
</pre>

***
