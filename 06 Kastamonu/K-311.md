---
title: "Kastamonu 311 : Marangoz Ahmed’in bir fıkrası"
no: 311
id: "K-311"
konu: "Marangoz Ahmed’in bir fıkrası"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 311 : Marangoz Ahmed’in bir fıkrası

<p class="takdim">[Dalaletin yangınlarına ve saçmalarına kalkan tutan Risale-i Nur hakkında Marangoz Ahmed’in bir fıkrasıdır]</p>

<pre>
Kıyamet geldi yanaştı, helâl harama karıştı
 
Nâs içine fitne düştü, İslâm küffar ile barıştı
 
Ehl-i İslâm yoldan şaştı, mü’mine âfât erişti
 
Bize tiryak oldu Risale-i Nur, bize yardım etti Risale-i Nur
</pre>

<pre>
Yeryüzünden hayâ kalktı, zekat vermek unutuldu
 
Bid’atlar meydana çıktı, hacca gitmek baîd oldu
 
İnsanlar birbirine baktı, namaz kılmak unutuldu
 
Bize imdad ediyor Risale-i Nur, bize yetişti Risale-i Nur
</pre>

Cenab-ı Hakk’a hadsiz şükür olsun ki Risale-i Nur öyle bir nur sandalye atmış ki her ne zaman o nurlu sandalyeye çıksam otursam, bu zamanın yangın ve tuğyanları ve hücumları bize dokunmuyor. Ne zaman o sandalyeden indiğimizde hemen o yangınlar ve tuğyanlar o hücumlar bizi yaralıyorlar. Öyle ise Cenab-ı Hakk’a hadsiz şükrederek o nur sandalyesinden inmemeliyiz. Evet Risale-i Nur’un masum talebeleri dahi o nur sandalyesinden indirmemek için, köyümüzde Risale-i Nur’un dersinden başka ders giremedi. Elhamdülillah masum talebeler çoğalıyorlar ve çok çalışıyorlar. Cenab-ı Hak daim çalıştırsın, âmîn.

*Risale-i Nur şakirdlerinden*
*Marangoz Ahmed*

***
