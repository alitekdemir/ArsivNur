---
title: "Kastamonu 71: Namaz tesbihatının fazileti & Dünyayı Ahirete tercih edenler"
no: 71
id: "K-71"
konu: "Namaz tesbihatının fazileti & Dünyayı Ahirete tercih edenler"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 71: Namaz tesbihatının fazileti & Dünyayı Ahirete tercih edenler

<p class="takdim">[Namaz tesbihatının faziletine ait Isparta’ya gönderilen bir mektuptur]</p>

<p class="arabic" dir="rtl" title="Meal: “O’nun adıyla” * “Hiçbir şey yoktur ki O'nu hamd ile tesbih etmesin” [İsrâ Suresi, 17:44]">بِاسْمِهِ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Bugünlerde iki ince mesele kalbe geldi, vaktinde kaleme alamadım. O vakit geçtikten sonra o ehemmiyetli hakikatlere birer işaret ederiz.

## Birincisi

Kardeşlerimizden birisinin namaz tesbihatında tekâsülüne binaen dedim: “Namazdan sonraki tesbihatlar tarikat-ı Muhammediyedir (a.s.m.) ve velayet-i Ahmediyenin (a.s.m.) bir evradıdır. O nokta-i nazarda ehemmiyeti büyüktür.”

Sonra, bu kelimenin hakikati böyle inkişaf etti:

Nasıl ki, risalete inkılap eden velayet-i Ahmediye (a.s.m.) bütün velayetlerin fevkindedir. Öyle de, o velayetin tarikatı ve o velayet-i kübranın evrad-ı mahsusası olan farz namazların akabindeki tesbihat, o derece sair tarikatların ve evradların fevkindedir.

Bu sır dahi şöyle inkişaf etti:

Nasıl zikir dairesinde bir mecliste veyahut hatme-i Nakşiyede bir mescidde birbiriyle alâkadar heyet-i mecmuada nuranî bir vaziyet hissediliyor. Öyle de kalbi hüşyar bir zât namazdan sonra <span class="arabic" dir="rtl" title="Meal: “Subhânallah, Subhânallah”">سُبْحَانَ اللّٰهِ، سُبْحَانَ اللّٰهِ</span> deyip tesbihi çekerken, o daire-i zikrin reisi olan zât-ı Ahmediyenin Aleyhissalâtü Vesselâmın müvacehesinde, tesbih elinde 100 milyon adam tesbih çektiklerini mânen hisseder. O azamet ve ulviyetle <span class="arabic" dir="rtl" title="Meal: “Subhânallah, Subhânallah”">سُبْحَانَ اللّٰهِ، سُبْحَانَ اللّٰهِ</span> der.

Sonra o serzâkirin emr-i mânevîsiyle, ona ittibaen <span class="arabic" dir="rtl" title="Meal: “Elhamdulillah, Elhamdulillah”">اَلْحَمْدُ لِلّٰهِ، اَلْحَمْدُ لِلّٰهِ</span> dediği vakit, o halka-i zikrin ve o geniş dâiresi bulunan hatme-i Ahmediyenin (aleyhissalâtü vesselâm) dairesinde 100 milyon müridlerin <span class="arabic" dir="rtl" title="Meal: “Elhamdulillah, Elhamdulillah”">اَلْحَمْدُ لِلّٰهِ، اَلْحَمْدُ لِلّٰهِ</span> larından tezahür eden azametli bir hamdi düşünüp içinde <span class="arabic" dir="rtl" title="Meal: “Elhamdulillah, Elhamdulillah”">اَلْحَمْدُ لِلّٰهِ، اَلْحَمْدُ لِلّٰهِ</span> ile iştirak eder. Ve hâkezâ <span class="arabic" dir="rtl" title="Meal: “Allahu ekber, Allahu ekber”">اَللّٰهُ اَكْبَرُ، اَللّٰهُ اَكْبَرُ</span> ve duadan sonra <span class="arabic" dir="rtl" title="Meal: “Lâ ilahe illallah, Lâ ilahe illallah”">لاَ اِلٰهَ اِلاَّ اللّٰهُ، لاَ اِلٰهَ اِلاَّ اللّٰهُ</span> otuz üç defa..

O tarikat-ı Ahmediyenin (Aleyhissalâtü Vesselâm) halka-i zikrinde ve hatme-i kübrasında o sabık mânâ ile o ihvan-ı tarikatı nazara alıp o halkanın serzâkiri olan Zât-ı Ahmediye Aleyhissalâtü Vesselam’a müteveccih olup

<p class="arabic" dir="rtl" title="Meal: “Milyon kere salât ile milyon kere selâm Senin üzerine olsun ey Allah’ın Resûlü.”">اَلْفُ اَلْفِ صَلاَةٍ وَاَلْفُ اَلْفِ سَلاَمٍ عَلَيْكَ يَا رَسُولَ اللّٰهِ</p>

der, diye anladım ve hissettim ve hayalen gördüm. Demek tesbihat-ı salâtiyenin çok ehemmiyeti var.

## İkinci mesele

31. âyetin işaretinin beyanında, <span class="arabic" dir="rtl" title="">يَسْتَحِبُّونَ الْحَيٰوةَ الدُّنْيَا</span> bahsinde denilmiş ki: “Bu asrın bir hassası şudur ki, hayat-ı dünyeviyeyi hayat-ı bâkiyeye bilerek tercih ettiriyor. Yani kırılacak bir cam parçasını bâki elmaslara bildiği halde tercih etmek bir düstur hükmüne geçmiş.” Ben bundan çok hayret ediyordum. Bugünlerde ihtar edildi ki, nasıl bir uzv-u insanî hastalansa, yaralansa, sair âzâ vazifelerini kısmen bırakıp onun imdadına koşar. Öyle de, hırs-ı hayat ve hıfzı ve zevk-i hayat ve aşkı taşıyan ve fıtrat-ı insaniyede derc edilen bir cihaz-ı insaniye, çok esbapla yaralanmış, sair letâifi kendiyle meşgul edip sukut ettirmeye başlamış; vazife-i hakikiyelerini onlara unutturmaya çalışıyor.

Hem nasıl ki bir cazibedar, sefihane ve sarhoşane şâşaalı bir eğlence bulunsa, çocuklar ve serseriler gibi, büyük makamlarda bulunan insanlar ve mesture hanımlar dahi o cazibeye kapılıp hakikî vazifelerini tatil ederek iştirak ediyorlar. Öyle de, bu asırda hayat-ı insaniye, hususan hayat-ı içtimaiyesi öyle dehşetli, fakat cazibeli ve elîm, fakat meraklı bir vaziyet almış ki, insanın ulvî latifelerini ve kalb ve aklını nefs-i emmaresinin arkasına düşürüp pervane gibi o fitne ateşlerine düşürttürüyor.

Evet, hayat-ı dünyeviyenin muhafazası için, zaruret derecesinde olmak şartıyla, bazı umur-u uhreviyeye muvakkaten tercih edilmesine ruhsat-ı şer’iye var. Fakat, yalnız bir ihtiyaca binaen, helâkete sebebiyet vermeyen bir zarara göre tercih edilmez, ruhsat yoktur. Halbuki bu asır, o damar-ı insanîyi o derece şırınga etmiş ki, küçük bir ihtiyaç ve âdi bir zarar-ı dünyevî yüzünden elmas gibi umur-u diniyeyi terk eder.

Evet, insaniyetin yaşamak damarı ve hıfz-ı hayat cihazı, bu asırda israfatla ve iktisatsızlık ve kanaatsizlik ve hırs yüzünden bereketin kalkmasıyla ve fakr u zaruret, maişet ziyadeleşmesiyle o derece o damar yaralanmış ve şerait-i hayatın ağırlaşmasıyla o derece zedelenmiş ve mütemadiyen ehl-i dalâlet nazar-ı dikkati şu hayata celb ede ede o derece nazar-ı dikkati kendine celb etmiş ki, ednâ bir hâcât-ı hayatiyeyi büyük bir mesele-i diniyeye tercih ettiriyor.

Bu acip asrın bu acip hastalığına ve dehşetli marazına karşı Kur’ân-ı Mu’cizü’l-Beyan’ın tiryak-misâl ilaçlarının nâşiri olan Risale-i Nur dayanabilir. Ve onun metin, sarsılmaz, sebatkar, hâlis, sadık, fedakar şakirtleri mukavemet edebilir. Öyleyse, herşeyden evvel onun dairesine girmeli, sadakatle, tam metanet ve ciddi ihlas ve tam itimadla ona yapışmak lâzım ki, o acip hastalığın tesirinden kurtulsun.

*Said Nursî*
