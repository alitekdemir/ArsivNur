---
title: "Kastamonu 264 : Sabri’nin yaşadığı bir lütuf ve ihsan hadisesi"
no: 264
id: "K-264"
konu: "Sabri’nin yaşadığı bir lütuf ve ihsan hadisesi"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 264 : Sabri’nin yaşadığı bir lütuf ve ihsan hadisesi

<p class="takdim">[Sabri’nin fıkrasıdır]</p>

<p class="arabic" dir="rtl" title="Meal: “O’nun adıyla” * “Hiçbir şey yoktur ki O'nu hamd ile tesbih etmesin” [İsrâ Suresi, 17:44]">بِاسْمِهِ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Kainatın zerreleri ve terkipleri adedince Allah'ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ بِعَدَدِ ذَرَّاتِ الْكَائِنَاتِ وَمُرَكَّبَاتِهَا</p>

Üstad-ı Ekremim Efendim Hazretleri!

30 Şevval-i Şerif’te davet-i ehemme ile bir yere çağrıldım ve neye çağrıldığım hamden lillah bir dereceye kadar kalb-i fakirâneme bir ihtar-ı yakînî ile bildirildi. İlham desem hata mı ederim bilmiyorum. Onu mülahaza etmekte iken bir gün sonra bu abd-i âciz büyük kalemle zemine yazı yazıyor ve hafif hafif yağmur yağmakta iken karşıdan birisi nida ve iki mektub gösterdi. Üç hatveyi bir hatve yaparak vardım, aldım. Evvelâ mahreç damgasına baktım. Hemen gözlerimden bana sürur alâmeti olarak gelen dümû-u cariye semavî rahmet-i şerifeye karışıp duruyordu. O esnada -riya olmasın, tahdis-i nimet olarak arzediyorum- büyük zırhı giyiniyordum. Ve <span class="arabic" dir="rtl" title="Meal: “Ey bağış ve ihsânı şerefli olan (Allah)”"> يَا مَنْ عَطَائُهُ شَرِيفٌ</span> ukdesinde idim. Lihikmetin onun mâba’di olan <span class="arabic" dir="rtl" title="Meal: “Senden istiyorum Ey Münevvil [kullarına nîmet ihsan eden”">وَاَسْئَلُكَ يَا مُنَوِّلُ الخ</span> ukdelerine atlayamıyordum. Ata-i şerif, fi’l-i latif, ihsan-ı Kadîm, kavl-i Hak ilh… esma-i celilelerini tekrar ediyordum. Mezkûr ukdeden ileri geçirilmediğimin sırrı, bu abd-i pürkusura ifham edildi. Hulasa, zarfı açtım, okudum. O nuranî tabirat ve kelimata hayli zamandan beri müştak ruhum ve aynım gayr-ı ihtiyarî, hâlâttan hâlâta geçiyordu. Sâlif-ül arz davet ve hissiyat-ı sadıkım, şu lütufname-i beşaret ile müeyyed idi.

O gün bir celbname Ali Efendi’ye irsal ve bu abd-i âciz de med’û bulunduğum mahkemeye giderek sekiz kıt’a takvim bekayı aldım, muktezasına tevessül ettim. Ali Efendi ile birleştik. Îdeyn-i nebize misilsiz ve nazirsiz bir bayram daha yaptık ve Cenab-ı Vahib-ül Ataya Hazretlerine çok hamd ü sena ve şükürde bulunduk.

*Mütehassir talebeniz*
*Sabri*

***
