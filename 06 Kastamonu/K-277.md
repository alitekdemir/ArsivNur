---
title: "Kastamonu 277 : Ahmed’in bir mektubundan parça"
no: 277
id: "K-277"
konu: "Ahmed’in bir mektubundan parça"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 277 : Ahmed’in bir mektubundan parça

<p class="takdim">[Bir mektubun parçasıdır]</p>

Ey Üstadım! Kusura bakmaz isen şunu da söyleyeceğim: Evet Risale-in Nur’un birkaç yerlerinde demişsin: "Risale-in Nur gizli tenevvür ve fütuhat yapacak." Evet Risale-in Nur’un menbaı olan Barla, Şam-ı Şerif’in ünvanını alan Isparta Vilayeti’nin karyeler içinde Cenab-ı Hakk’ın rahmetiyle ve keremiyle ve Fahr-i Kâinat Aleyhissalâtü Vesselâm Efendimiz’e nâzil olan Kur’an-ı Mu’ciz-ül Beyan’ın keramatıyla ve Üstadımızın şiddetli duası ile ve Mübareklerin vesilesiyle bizim Sav Köyü rahmete mazhar oldu. İşte yalnız bir veya iki mahallesinin 20-30 küçük talebeleri olan sair mahalleleri buna kıyasen 300 hane kadar bulunan Sav Köyü’nün büyük kardeşleri hanelerinde, küçük talebeleri de kırda, bağların köşklerinde bir aydır bundan iki-üç sene evvel başlayan ve şimdi şu saatte faal bir surette sabahtan akşama kadar kardeşlerimizden birisi bunları hem Kur’an, hem hıfz, hem Risale-in Nur’u istinsah etmeleri zahiren gizli, manevî aşikâre hiçbir fesada ve fırtınalara ve musibetlere mübtela olmadan o küçük masumların istihdamı elbette Risale-in Nur’un gizli tenevvür edeceğini takviye ediyor. Halbuki vilayet pek yakındır. Ehl-i dalalet bunların böyle çalıştıklarını haberdar oluyorlar. Lâkin tefessüh etmiş kalbleri ve beyinleri yenmiş olan kafaları hissedemiyorlar.

Evet bir daha var, o da şudur: 32 ve 12 saatlik mıntıkalara kadar bir vasıta ile Risale-in Nur kendi kendine fütuhat yapıyor. Elbette zahiren gizli, manevî aşikâre çok sırrı ve sür’atle bu havalide Risale-in Nur tekessür ediyor. İşte böyle intişar ettiğine, bütün Risale-in Nur talebeleri zerrat-ı vücudlarıyla şükrediyorlar ve ediyoruz.

*el-Bâkî Hüve’l-Bâkî*
*el-hubbu fillâh*
*Bîçare talebeniz*
*Ahmed*

***
