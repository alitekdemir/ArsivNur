---
title: "Kastamonu 27 : Sizinle dört beş kelime konuşacağım"
no: 27
id: "K-27"
konu: "Sizinle dört beş kelime konuşacağım"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 27 : Sizinle dört beş kelime konuşacağım

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="takdim">- Esselâmu aleyküm -</p>

Ey fedakâr kardeşlerim! Sizinle dört beş kelime konuşacağım:

**Birincisi**: Bu defaki mektubunuzun verdiği şevk ve sürurla derim ki: Ben, hizmet-i Kur’âniyedeki tam sadakat ve gayret ve sebat ve metanetinizi gördükten sonra tam bir istirahat-i kalble mevti ve eceli kabul eder, "arkamda siz varsınız yeter" diyerek dünyadan sürurla vedaya hazırım.

**İkincisi**: Burada, Âyetü’l-Kübrâ’nın birinci tebyizi, aynen bir sene sonra, oradaki birinci tebyizi gibi, Âyetü’l-Kübrâ’nın namına tevafuku var. İki tevafukun tetabuku tesadüfe havalesi imkânsız bir keyfiyet olmakla, kalemi zülfikar-misâl zâtın kalemiyle, 33 kelime-i tevhidin tevafukundaki gaybî imzayı cidden tenvir ve tasdik eder.

**Üçüncüsü**: Hatırımdan çıkmayan Hafız Tevfik ve kardeşi Risale-i Nur'a hizmetleri büyüktür. Fazla bir ihtiyat cihetinde çekinmesi, kuvvetle ümit ederim ki, zâhiridir ve kalben sadakatte devam ederler.

**Dördüncüsü**: Ben, üç senedir burada herşeyden tecrit edildim. Tahammülsüz tazyik altında bulunduğumdan, sizinle muhabere edemedim. Burada emsalsiz bir evham hükmediyor. Mümkün olduğu kadar, “Eşrâtü’s-Sâat” buradan gönderildiğini demeyiniz; belki “Onun bir eseridir, başka yerden elimize geçmiş” deyiniz.

**Beşincisi**: Sıhhatlerinden haber alamadığım Hakkı, Zekâi, Bekir, Şükrü, Ahmedler, Mustafalar, Zühdüler, Mehmedler, Ya‘kub, Abdülbâkî, Babacan gibi sâdık kardeşlerim vesâire sıhhatte midirler? Şuâları temmuzda gönderdiğim halde siz Ramazan’dan sonra almışsınız, neden bu kadar tehir etmiş? Hem üç sene evvel 1. Şuâ olan İşârât-ı Kur’âniye risâlesini Husrev’e göndermiştim, vusûlünden hiç haber alamadım. Fakat Hâfız Ali benim için bir 10. Söz tevafuklu ve hâşiyeli yazmıştı, nerededir? O nüsha kaybolmasın. Hem ben orada nasıl tashihe dikkat ederdim, benim yerimde birbirinize tashihte yardım ediniz, güzel ve sıhhatli olmalı.

Çok diyeceklerim var, fakat vakit yok. Bu perişan mektub, şahsımın mektubu ve Şuâ‘lar, üstâdınızın size gelen mektubları sayınız. Bu memlekette Risâle-i Nûr’un sâir eczâları bulunmadığından, buradaki müştâkların istifâdeleri için burada te’lif edilen risâleler ihtiyarsız olarak Risâle-i Nûr’un birer hulâsası hükmünde bazı mühim meselelerini ihtisâr edip almış. Eğer orada telif edilseydi, öyle olmazdı.

Umumunuz nâmına olan Husrev’in mektubu fevkalade memnun etti, hüzünlerimi izâle etti. İsimleri ta‘dâd edilmeyen ve kağıt müsâade etmeyen azîz kardeşlerime çok selâm ve duâ ederim. Ve sizi teblîğe tevkil ve sizlere hasretle müştâk kardeşiniz,

*Said Nursî*
