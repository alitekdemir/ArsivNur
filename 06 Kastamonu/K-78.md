---
title: "Kastamonu 78 : Haşir Risalesinin zeyilleri"
no: 78
id: "K-78"
konu: "Haşir Risalesinin zeyilleri"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 78 : Haşir Risalesinin zeyilleri

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Risale-i Nur'un harfleri adedince Allah’ın selâmı, rahmeti ve bereketleri üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ بِعَدَدِ حُرُوفِ رَسَائِلِ النُّورِ</p>

Aziz, sıddık kardeşlerim!

Bu şiddet-i soğukta sizden haber almadığım için merak eyliyorum. Size, bu soğuğun bana verdiği şefkatli bir endişeden çıkan arkadaki meseleyi gönderiyorum. Belki size de fâidesi olur.

Hem buraca fâidesi görülen haşre dair parçaları 10. Sözün âhirinde toplayıp, bir lâhikası hükmüne gelmiştir. Birinci parça, 9. Şua olan Mukaddeme-i haşriye, 10. Sözün arkasında yazılacak ve bunun arkasında, o mukaddeme-i haşriyenin 1. Makamının yerinde ve bedeline “30. Lem’anın İsm-i Hayy’a dair 4. Remzi” yazılacak. Bunun arkasında, 2. Şua olan Tevhid Risalesinin haşri ispatına dair hâtimesinin başından tâ “Bu haşrin dört meselesi şimdilik yeter. Yine sadedimize dönüyoruz” cümlesine kadar yazılacak. Sonra bunun arkasından İhtiyarlar Lem’asının 5. Ricasının ortasından başlayan, “Evet, nass-ı hadisle, nev-i beşerin en mümtaz şahsiyetleri olan 124 bin enbiyanın, ilâ âhir...” tâ 6. Ricaya kadar yazılacak. Eğer haşre ait sair risalelerde bunlar gibi parçalar varsa, münasip görseniz ilâve edersiniz. Bunların heyet-i mecmuasının tesiri büyüktür. Umum kardeşlerimize birer birer selâm edip keyiflerini soruyoruz.

*Kardeşiniz*
*Said Nursî*

***

> 1. “Bu soğuğun bana verdiği şefkatli bir endişeden çıkan arkadaki mesele” ifadesindeki parça için bk. Kastamonu Arşivi n.79
