---
title: "Kastamonu 19 : Risale-i Nur’un bir-iki kerameti"
no: 19
id: "K-19"
konu: "Risale-i Nur’un bir-iki kerameti"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 19 : Risale-i Nur’un bir-iki kerameti

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Ayrılık dakikaları adedince Allah’ın selâmı, rahmeti ve bereketleri sizin üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ بِعَدَدِ دَقَائِقِ الْفِرَاقِ</p>

Aziz, mübarek, sıddık, sadık, ruhum, canım kardeşlerim!

Sizin beni çok mesrur eden son mektubunuza Isparta yoluyla cevap vermediğimin sebebi, benim, Isparta merkeziyle olan münasebetime buraca çok dikkat edilmesidir. Hem öteki yolda size gelinceye kadar Risaletü’n-Nur’un müteaddit merkezlerinin istifadesidir.

Hüsrev kardeş! Son mektubumda demişim: Hüsrev’lerin valideleri sebebiyet verdiler ki, bir seneden ziyade bir vakitten beri bütün talebelerin peder ve valideleri duaya dahil olmuşlar. Sakın yanlış zannetmeyiniz. Senin validen gibi, on seneden beri Risaletü’n-Nur’un has şakirtlerinin dairesinde bulunan orada çok âhiret hemşirelerim var. Onlar yeniden başkalarının duaya dahil olmalarına sebep olmuşlar demektir.

### Size Risaletü’n-Nur’un kerametinin bu havalide zuhur eden çok tereşşuhatından bir iki hâdise beyan ediyorum:

**Birisi**: Hatip Mehmed (rahmetullahi aleyh) namında ciddî bir ihtiyar talebe, İhtiyarlar Risalesini yazıyordu. Tâ 11. Ricanın âhirlerinde ve merhum Abdurrahman’ın vefatının tam mukabilinde kalemi, <span class="arabic" dir="rtl" title="Meal: “Ondan başka ilâh yoktur.”">لاَ اِلٰهَ اِلاَّ هُوَ</span> yazıp ve lisanı dahi <span class="arabic" dir="rtl" title="Meal: “Allah’tan başka ilâh yoktur.”">لاَ اِلٰهَ اِلاَّ اللّٰهُ</span> diyerek hüsn-ü hâtimenin hâtemiyle sahife-i hayatını mühürleyip, Risaletü’n-Nur talebelerinin imanla kabre gireceklerine dair olan işarî beşaret-i Kur’âniyeyi vefatıyla imza etmiş.

<p class="arabic" dir="rtl" title="Meal: “Allah'ın geniş rahmeti onların üzerine olsun.”">رَحْمَةُ اللّٰهِ عَلَيْهِ رَحْمَةً وَاسِعَةً، آمِينَ</p>

**İkincisi**: Sizin telifiniz olan Fihristenin tashihinde, bir müstensihin noksan bıraktığı bir sahifeyi, Tahsin’e dedim: “Yaz” O da yazmaya başladı. Simsiyah bir mürekkepten ve temiz kalemle birden yazdığınız 2. cilt fihristenin makbuliyetine hüccet olarak o siyah mürekkep güzel bir kırmızı suretini aldı. Tâ yarım sahife kadar bu garip hâdiseye taaccüp edip bakarken, o mürekkep simsiyaha döndü. Sahifenin öteki yarısı, aynı kalem, aynı hokka tam siyah yazıldı. Bir zaman Barla’da, bağlardaki köşkte, Şamlı Mes’ud ve Süleyman’ın müşahedesiyle aynı hâdiseyi başka şekilde gördük. Şöyle ki:

Ben, sevmediğim için siyah bir mürekkebi kısmen döktüm. Birden, mütebakisi, çok beğendiğim güzel bir kırmızıya tahavvül etti. Risaletü’n-Nur’un kâtiplerini şevklendirdi. Gözümüze silsile-i kerametin bir ucunu ve bir tereşşuhunu gösterdi.

Size ince ve derin bir-iki meseleyi yazmak niyet edip bu mektubu yazmaya başladım. Fakat <span class="arabic" dir="rtl" title="">رَحْمَةُ اللّٰهِ عَلَيْهِ رَحْمَةً وَاسِعَةً</span> kelimesine geldiğim dakikada, 5 senedenberi rahmet-i İlahiyenin benim istirahatim ve hizmetim hakkında bir cilvesinin bir zâhiri âyinesi olması sebebiyle ona "Rahmetullah" namını verdiğim Emin geldi. Daha vakit müsaade etmedi kaldı. Bütün kardeşlerimize, bilhassa çalışkan ve sebatkarlar, birer birer selam ederim. Size çok müştak kardeşiniz,

*Said Nursî*

***
