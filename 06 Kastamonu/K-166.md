---
title: "Kastamonu 166 : İki mucizeli Kuran’dan birinin Hüsrev'e gönderilmesi hakkında"
no: 166
id: "K-166"
konu: "İki mucizeli Kuran’dan birinin Hüsrev'e gönderilmesi hakkında"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 166 : İki mucizeli Kuran’dan birinin Hüsrev'e gönderilmesi hakkında

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Yazdığınız Kur'an harfleri adedince Allah’ın selâmı, rahmeti ve bereketleri üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ بِعَدَدِ حُرُوفِ الْقُرْآنِ الَّذِى كَتَبْتُمُوهُ</p>

Aziz, sıddık kardeşim, mübarek, Kur’ân-ı Mu’cizü’l-Beyânın bir vech-i i’câzını harika kalemiyle gösteren ve mütemadiyen defter-i hasenatına, o yazdığı Kur’ân’ları okuyanların sevapları yazılan kıymettar Hüsrev!

Bana gönderdiğin iki mübarek nüshadan birincisini size, Hilmi Beyle gönderdim. Bir hiss-i kablelvuku ile, sen Isparta’dan ayrılacaksınız diye ikisini birden bize göndermiştin. Çok da iyi oldu. Şimdi Isparta, Medresetü’z-Zehrâ-i Kübrâ ve Medrese-i Nuriye-i Kübrâ olduğundan, bu kudsî eser, orada, hususan şuhur-u selâse gelmek üzere bir zamanda lâzımdır. İnşaallah orada da, bizim gibi cüzleri taksim ile hatmeler okunacak.

“Hilmi’nin kağıdında şimdilik geri kaldı” demiştik. Fakat bir manevî ihtar ile gönderildi. Başta Aliler, Sabrî, Rüşdü, Zühdü, Nûrî, Ali, Re’fet, Tâhirî, Hacı Hâfız, Ahmedler, Mehmed’ler, Mustafa’lar, umumen selâm ve duâ ederiz.

*el-Bâkî Hüve’l-Bâkî*
*Kardeşiniz*
*Said Nursî*

***
