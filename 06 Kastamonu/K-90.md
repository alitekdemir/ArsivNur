---
title: "Kastamonu 90 : Binbaşı Muhyiddin’in gördüğü rüyanın bir tabiri"
no: 90
id: "K-90"
konu: "Binbaşı Muhyiddin’in gördüğü rüyanın bir tabiri"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 90 : Binbaşı Muhyiddin’in gördüğü rüyanın bir tabiri

<p class="takdim">[Risale-i Nûr’un ehemmiyetli bir şâkirdi olan Binbaşı Muhyiddin’in 38 sene evvel gördüğü bir rüyâ-yı sâdıkanın mutâbık bir tabiri Risale-i Nûr’a baktığı cihetle bir fıkrasıdır]</p>

<p class="arabic" dir="rtl" title="Meal: “Rahman ve Rahîm olan Allah’ın adıyla.”">بِسْمِ اللّٰهِ الرَّحْمٰنِ الرَّحِيمِ</p>

Çok muhterem Üstadımız Efendimiz!

1321 tarihinde, Mu’cizat-ı Ahmediyeyi (Aleyhissalâtü Vesselâm) ve Keramet-i Gavsiye risalelerini âlem-i menamda görmüştüm. Bunun hikmetini şimdiye kadar anlayamamıştım. Gördüğüm rüya aynen şöyle idi:

Tarih-i mezkûrda, Ceziretü’l-Arabın Necid kıt’asının Bilâd-ı Kasîm’de, bir gece rüyamda, üç güneşin tulû etmiş olduğunu gördüm. Yanımda tanıyamadığım bir zâta sordum: “Bu üç güneş nasıl olur?” dedim. Yanımdaki zât: “Bu güneşin birisi Hazret-i Peygamber Aleyhissalâtü Vesselâmın güneşi, diğeri Gavs-ı Geylânî’nin; üçüncüsü de, diğer bir güneştir.” Üçüncü güneşin Risale-i Nur olduğunu şimdi bildim.

<p class="arabic" dir="rtl" title="Meal: “Allah göklerin ve yerin nurudur. Onun nurunun temsili şudur: Duvarda bir hücre; içinde bir kandil, kandil de bir cam fânûs içinde. Fânûs sanki inci gibi parlayan bir yıldız. Mübarek bir ağaçtan, ne doğuya, ne de batıya ait olan zeytin ağacından tutuşturulur. Bu ağacın yağı, ateş dokunmasa bile, neredeyse aydınlatacak (kadar berrak) tır. Nur üstüne nur. Allah dilediği kimseyi nuruna iletir.” [Nûr Sûresi, 24:35]">اَللّٰهُ نُورُ السَّمٰوَاتِ وَالْأَرْضِ مَثَلُ نُورِهِ كَمِشْكٰوةٍ فِيهَا مِصْبَاحٌ اَلْمِصْبَاحُ فِي زُجَاجَةٍ اَلزُّجَاجَةُ كَاَنَّهَا كَوْكَبٌ دُرِّيٌّ يُوقَدُ مِنْ شَجَرَةٍ مُبَارَكَةٍ زَيْتُونَةٍ لاَ شَرْقِيَّةٍ وَلاَ غَرْبِيَّةٍ يَكَادُ زَيْتُهَا يُضِيءُ وَلَوْ لَمْ تَمْسَسْهُ نَارٌ نُورٌ عَلٰى نُورٍ يَهْدِي اللّٰهُ لِنُورِهِ مَنْ يَشَاءُ</p>

âyet-i Kur’âniye, o rüya hakikatine işaret etmiş. Bu nuranî rüya, mezkûr âyet-i Nurun 10 işaretle, 10 parmakla gösterdiği hakikati aynen gösteriyor, 38 sene evvel haber veriyor. Evet, üç nur-u âzam olan güneşlerin -Allahu a’lem- tâbiri şu olmak gerektir.

**Güneşlerin birincisi**: Bu asırda Risale-i Nur’dur ve en parlak bir nuru da Mu’cizat-ı Ahmediye Aleyhissalâtü Vesselâm namındaki risale-i harikadır.

**İkincisi**: Hazret-i İsâ’nın din-i hakikîsinden çıkan nur-u semavî güneşidir.

**Üçüncüsü**: Tarikatlar ruhunda ve tasavvuf menbaında çıkacak bir güneştir ki, şimdi Şeyh-i Geylânî timsaliyle o mânâ gösterilmiş. Risale-i Nur’a işaret eden 33 âyet-i Kur’âniyenin en birinci âyeti olan Âyetü’n-Nûr 10 vecihle Risale‑i Nur’a işaret ettiği 1. Şua risalesinde gözümle gördüm, isteyen görebilir.

*Sizi nefsinden ziyade seven âciz şakirdiniz*
*Muhyiddin Kerkûkî*
