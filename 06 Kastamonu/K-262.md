---
title: "Kastamonu 262 : Sabri’nin, Nur faaliyetleri hakkında fıkrası"
no: 262
id: "K-262"
konu: "Sabri’nin, Nur faaliyetleri hakkında fıkrası"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 262 : Sabri’nin, Nur faaliyetleri hakkında fıkrası

<p class="takdim">[Sabri’nin bir fıkrasıdır]</p>

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Ey Üstad-ı A'zam ve Ekrem, Allah'ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَيُّهَا الْاُسْتَادُ الْاَعْظَمِ وَالْاَكْرَمِ</p>

Çok aziz ve pek müşfik ve gayet re’fetli Üstad-ı faziletmeabım efendim!

Bilhassa dest-i damen-i mübareklerini öper ve hâk-i pay-i ekremîlerine yüzümü sürerim. Bundan 15 gün akdem hatt-ı dest-i fazılaneleriyle muharrer bir kıt’a lütufname-i mergubelerini ve iki gün evvel kardeşimiz Emin Efendi eliyle ve kısmen zât-ı üstadanelerinin bazı emr ü suallerini havi ikinci bir kıt’a mektubu da aldım. Memnuniyetim kabil-i tarif olmadığından Türkçe’de meşhur olan “Sel aktığı yere yine akar” tabirinin doğru hem çok doğru olduğunu itirafla, Rabb-i Rahîm ve Hâlık-ı Kerimime nihayetsiz şükürler ediyorum.

Hulusi Bey ile çoktan beri yani 2 aydan beri cevab yazamadım. Gayemiz de şu ki, beka takvimlerini mükemmel tanzim edelim, toptan gönderelim. Bu defa öğrendik ki, Münacat’tan başka birisini göndermek lâzım değilmiş. İnşâallah yakında Münacat’ı göndereceğiz. Hüsrev ve Şamlı kardeşlerimiz yine buradadırlar. Hüsrev meslek-i marûfe ve meşreb-i malûmesinde sabit-kademdir.

**Sorulmayan bir suale cevap**: Keçeli Ali Nur Külliyatını malûm olan kıtada tevafuklu ve hoş bir şekilde iki defa ikmal ettikten sonra, üçüncü olarak Tefsir-i İ’caz kıt’asında bir daha tanzim etti ki, bu şekil hepsinin pekçok fevkindedir. Ve hem bidayetten nihayete kadar ikmal edilmiştir. Bu Keçeli, evvelce küçük kıtadaki nüshadan istinsaha mecbursun diye bu bîçare ile her görüşte kavga ede ede İçtihad’a kadar ondan yazdırdı, şimdi çevirdi. "İllâ büyük kıtadan bir takım yazacaksın" diyor. Bendeniz de Üstadıma şekva ediyorum. Fakat şikayet, aksi manası murad olan müftehirane teşekkür yerindedir. Bu gibi fabrikalar mevcuddur, hem faaliyettedir.

*Kusurlu, hatalı, âciz, oldukça geveze*
*H. Sanî Sabri*

***
