---
title: "Kastamonu 131 : Mehmed Feyzi’nin bir istihracıdır"
no: 131
id: "K-131"
konu: "Mehmed Feyzi’nin bir istihracıdır"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 131 : Mehmed Feyzi’nin bir istihracıdır

<p class="takdim">[Küçük Hüsrev Feyzi’nin bir istihracıdır. 33. âyetten Hâfız Ali’nin istihracının bir zeyli ve lâhikasıdır.]</p>

Sûre-i Zümer’de;

<p class="arabic" dir="rtl" title="Meal: “Allah kimin kalbini İslâma açmışsa, o kimse Rabbinden bir nur üzere değil midir?” [Zümer Sûresi, 39:22]"> اَفَمَنْ شَرَحَ اللّٰهُ صَدْرَهُ لِلْإِسْلاَمِ فَهُوَ عَلٰى نُورٍ مِنْ رَبِّهِ</p>

âyet-i azîmenin mânâ-yı sarihinden başka, bir mânâ-yı işârî tabakasının külliyetinde dahil bir ferdi Risale-i Nur ve tercümanı olduğuna kuvvetli bir delil buldum.

<span class="arabic" dir="rtl" title="Meal: “Allah’ın, kalbini İslâma açtığı kimse (Rabbinden bir nur üzere) değil midir?”">اَفَمَنْ شَرَحَ اللّٰهُ صَدْرَهُ لِلْإِسْلاَمِ فَهُوَ</span> cümlesi, hesab-ı cifrî ve ebcedî ve riyazîyle 1329 veya 8 eder. Demek <span class="arabic" dir="rtl" title="">مَنْ</span> külliyetinde ve <span class="arabic" dir="rtl" title="">فَهُوَ</span> işaretinde dahil ve medâr-ı nazar bir ferdi, inşirah-ı sadır nuruyla başka bir hâlete girip eski sıkıntıdan kurtulup nuranî bir mesleğe giren bir şahıs, eski ve yeni Harb-i Umumînin gelmeye hazırlanmaları olan o dehşetli tarihe ve o ferdin vaziyetine remzen bakar.

<span class="arabic" dir="rtl" title="Meal: “O kimse Rabbinden bir nur üzeredir”">فَهُوَ عَلٰى نُورٍ مِنْ رَبِّهِ</span> deki <span class="arabic" dir="rtl" title="Meal: “Rabbinden bir nur”">نُورٍ مِنْ رَبِّهِ</span> kelimesi, Risale-i Nur ismine ve mânâsına hem cifrî, hem sureti, hem mânâsı, tevafuk ettiği gibi, <span class="arabic" dir="rtl" title="Meal: “Allah’ın, kalbini İslâma açtığı kimse (Rabbinden bir nur üzere) değil midir?”">اَفَمَنْ شَرَحَ اللّٰهُ صَدْرَهُ لِلْإِسْلاَمِ فَهُوَ</span> cümlesinin de [^1] makam-ı cifrîsi gösterdiği tarihte Risale-i Nur’un tercümanı olan Üstadımın tahkikatımla aynen vaziyetine tevafuk ediyor. Çünkü, o zamanda Harb-i Umumînin mebde’lerinde, Üstadım, eski âdetini ve sair ulûm-u felsefiye ve ulûm-u âliyeyi (âlî ilimler) bırakıp tam bir inşirah‑ı sadırla Risale-i Nur’un fatihası ve birinci mertebesi olan İşârâtü’l-İ’câz tefsirine başlıyor, bütün himmetini, efkârını Kur’ân’a sarf etmeye başladığına tevafuku kavî bir emaredir ki, bu asırda o küllî mânâ-yı işârîde medâr-ı nazar bir ferdi, Risale-i Nur’un tercümanı ve şakirtlerinin şahs-ı mânevîsini temsil eden mümessilidir.

Evet, madem Kur’ân-ı Mu’cizü’l-Beyan her asırda her ferde hitap eder. Bir ilm-i muhit ve bir irade-i şâmile ile herşeye bakabilir. Ve madem ulema-i İslâmın ittifakıyla, âyetlerin mânâ-yı sarîhinden başka işarî ve remzî ve zımnî müteaddit tabakalarında mânâları vardır. Ve madem <span class="arabic" dir="rtl" title="Meal: “Ey iman edenler..”">يَا اَيُّهَا الَّذِينَ آمَنُوا</span> gibi hitaplarda, her asır gibi, bu asırdaki ehl-i iman, Asr-ı Saadetteki mü’minler gibi dahildir. Ve madem İslâmiyet noktasında bu asır, gayet ehemmiyetli ve dehşetlidir. Kur’ân ve Hadis, ihbar-ı gaybî ile, ehl-i imanı onun fitnesinden sakınmak için şiddetli haber vermiş. Ve madem hesab-ı cifrî ve ebcedî ve riyazî eskiden beri sağlam bir düsturdur ve kuvvetli bir emare olabilir. Ve madem Risale-i Nur ve tercümanı ve şakirtleri iman ve Kur’ân hizmetinde parlak ve tesirli vazifeleri gayet ehemmiyet kesb etmiştir. Ve madem bu büyük âyet, hesab-ı cifirle bu asra ve iki Harb-i Umumîye bakar; eski harbin patlamasına ve Risale-i Nur’un zuhuruna tevafuk ettiğini mânen de gösterir.

Elbette mezkûr hakikatlere ve kuvvetli karinelere binaen, bilâtereddüt hükmederiz ki, Risale-i Nur’un şahs-ı mânevîsi ve tercümanı, bu âyet-i azîmenin mânâ-yı işârî tabakasının külliyetinde dahil ve medâr-ı nazar bir ferdidir ve bu âyet ona işaret eder ve mânâ-yı remziyle ondan haber verir ve ihbar-ı gayb nev’inden bir lem’a-i i’câziyeyi gösterir denilebilir.

### Tahlil

Bir <span class="arabic" dir="rtl" title="">ش</span> iki <span class="arabic" dir="rtl" title="">ر</span> yedi yüz; <span class="arabic" dir="rtl" title="">ف م ن ل</span> iki yüz; <span class="arabic" dir="rtl" title="">ص د ﻫ ا</span> yüz; <span class="arabic" dir="rtl" title="">س م</span> yüz; İsm-i Celâl altmış yedi; iki <span class="arabic" dir="rtl" title="">ل</span> altmış; <span class="arabic" dir="rtl" title="">فَهُوَ</span> doksan bir; <span class="arabic" dir="rtl" title="">لِلْإِسْلاَمِ</span> de iki veya üç <span class="arabic" dir="rtl" title="">ا</span> «elif» iki veya üç <span class="arabic" dir="rtl" title="">ح</span> sekiz; <span class="arabic" dir="rtl" title="Meal: “Rabbinden bir nur”">نُورٍ مِنْ رَبِّهِ</span> “Risale-i Nur” her ikisinde <span class="arabic" dir="rtl" title="">نُورٍ</span> var. Risalede <span class="arabic" dir="rtl" title="">ر</span> «râ», <span class="arabic" dir="rtl" title="">رَبِّهِ</span> deki <span class="arabic" dir="rtl" title="">ر</span> «râ» ya mukabildir. Eğer <span class="arabic" dir="rtl" title="">نُورٍ</span> deki tenvin sayılsa, <span class="arabic" dir="rtl" title="">اَلنُّورِ</span> da dahi şeddeli <span class="arabic" dir="rtl" title="">ن</span> sayılır yine ittihad ederler. <span class="arabic" dir="rtl" title="">نُورٍ</span> dan başka <span class="arabic" dir="rtl" title="">مِنْ رَبِّهِ</span> doksan yedi ederek Risale-i Nur’da kalan <span class="arabic" dir="rtl" title="">س ل ﻫ</span> iki <span class="arabic" dir="rtl" title="">ا</span> «elif» dahi doksan yedi ederek tam tevafuk eder. Türkçe telaffuzda Risale-i Nur hemzeyle okunması zarar vermez.

*Risale-i Nur şakirtlerinden*
*Feyzi*

### Sûre-i Mâide’nin 14. âyeti

<p class="arabic" dir="rtl" title="Meal: “Gerçekten size bir nur ve hakkı ap açık bildiren bir kitap gelmiştir. Allah o kitap vasıtasıyla selâmet yollarına eriştirir.” [Mâide Sûresi, 5:15-16]">قَدْ جَاءَكُمْ مِنَ اللّٰهِ نُورٌ وَكِتَابٌ مُبِينٌ يَهْدِى بِهِ اللّٰهُ</p>

Sûre-i Nisâ’nın âhirinde,

<p class="arabic" dir="rtl" title="Meal: “Ey insanlar! Size, Rabbinizden ap açık bir delil olan bir peygamber geldi ve size, (dünyanızı ve ahretinizi) aydınlatıcı ap açık bir nur (olarak Kur’ân’ı) indirdik.” [Nisâ Sûresi, 4:174]">يَا اَيُّهَا النَّاسُ قَدْ جَاءَكُمْ بُرْهَانٌ مِنْ رَبِّكُمْ وَاَنْزَلْنَا اِلَيْكُمْ نُورًا مُبِينًا</p>

âyeti gibi, Risale-i Nur’a mânâ ve cifir cihetiyle, mânâ-yı işârî efradından olduğuna kuvvetli bir karine buldum.

İkinci âyet olan Sûre-i Nisâ âyeti, 1. Şua olan İşârât-ı Kur’âniyede, Üstadım işaretini beyan etmiş. Birinci âyet olan Sûre-i Mâide’nin 14. âyeti hem bunun işaretini teyid ediyor, hem de <span class="arabic" dir="rtl" title="">اَفَمَنْ شَرَحَ اللّٰهُ</span> âyetinin işaretini tasdik ediyor.

Evet, bu asırda mânâ-yı işârî tabakasından tam şu âyetin kudsî mefhumuna bir fert, Risale-i Nur olduğuna, kim insafla baksa tasdik edecek. Madem Risale-i Nur bir ferd olduğuna mânevî münasebet kavîdir. Madem bu âyetin makam-ı cifrîsi 1366 dır; eğer meddeler ve okunmayan hemzeler sayılmazsa 62 dir.

Ve madem Risale-i Nur, Kur’ân-ı Mübîn nurunu ve hidayetini neşreden bir kitab-ı mübîndir. Ve madem zâhiren ondan daha ileri o vazifeyi ağır şerait altında yapanları görmüyoruz. Ve madem âyetler, sâir kelamlar gibi cüz’î bir mânâya münhasır olamaz. Ve madem delâlet-i zımnî ve işârîyle kaideten mefhum-u kelâmda dahil oluyor. Ve madem Necmeddin-i Kübra ve Muhyiddin-i Arabî (r.a.) gibi pek çok ehl-i velâyet mânâ-yı zâhirîden başka bâtınî ve işârî mânâlarla ekser âyâtı tefsir etmişler; hattâ tefsirlerinde “Mûsâ (a.s.) ve Firavundan murad, kalb ve nefistir” dedikleri halde, ümmet onlara ilişmemiş; büyük ulemadan çokları onları tasdik etmişler. Elbette, âyetin delâlet-i zımniye ile Risale-i Nur’a kuvvetli karinelerle işareti kat’îdir; şüphe edilmemek gerektir.

### Tahlil

<span class="arabic" dir="rtl" title="">قَدْ جَاءَكُمْ</span> yüz altmış dokuz, <span class="arabic" dir="rtl" title="">مِنَ اللّٰهِ</span> yüz elli yedi, <span class="arabic" dir="rtl" title="">نُورٌ</span> tenvinle beraber üç yüz altı <span class="arabic" dir="rtl" title="">وَكِتَابٌ مُبِينٌ</span> altı yüz otuz bir; <span class="arabic" dir="rtl" title="">يَهْدِى بِهِ اللّٰهُ</span> yüz üç; yekûnu 1366, eğer meddeler ve okunmayan hemzeler sayılmazlarsa, bu seneki Muharrem tarihine, yani 1362'ye tamam tevafuk eder. Eğer <span class="arabic" dir="rtl" title="">مُبِينٌ</span> deki tenvin de vakfedilse, 1316 dır ki, hem Risale-i Nur’un mukaddematına, hem tenvinle tekemmülüne ve 1.Şuada beyan edildiği gibi, çok âyâtın ehemmiyetle gösterdikleri aynı meşhur tarihe tevafuk eder.

*Mehmed Feyzi*

***

[^1]: Bu şerh-i sadırla münasebettar bir tevafuktur, Üstadımdan anladım. 25 senedir daima ve en mühim bir duası <span class="arabic" dir="rtl" title="Meal: “Allah’ım, göğsümü îmâna ve İslâma aç”">اَللّٰهُمَّ اشْرَحْ صَدْرِى لِلْإِيمَانِ وَالْإِسْلاَمِ</span> münâcâtı olmuş.
