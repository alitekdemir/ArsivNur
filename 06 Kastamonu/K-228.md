---
title: "Kastamonu 228 : Hasan Atıf'ın hizmetlerini tebrik"
no: 228
id: "K-228"
konu: "Hasan Atıf'ın hizmetlerini tebrik"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 228 : Hasan Atıf'ın hizmetlerini tebrik

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz, sıddık kardeşlerim!

Bu defa çok çalışkan Âtıf’ın mübarek kalemiyle bir iki nüshayı Feyzi ve Emin’e hediyesiyle beraber, masum ve efelerin ve ümmilerin mübarek yazılarıyla yirmiden ziyade küçük risalecikler bizlere hediye edilmiş. Biz de bu havalideki insanlara bir vasıta-i teşvik ve nümune-i imtisal olmak için, masumlara ve ümmilere göstereceğiz ve yazanların isimlerini de dualarımızda dâhil edeceğiz. O yazanların hem kendilerini, hem vâlideynlerini, hem üstadlarını ve bilhassa Hasan Âtıf’ı tebrik ediyoruz. Hizb-ül Ekber-i Nuriye’nin Arabî bilmeyenlerinin fehmine medar olmak için, orada yazılan mecmua gibi Münacat Risalesi’ni, yalnız Münacat-ı Aleviye’den sonraki tercüme kısmını 20 nüsha kadar teksir edilse, bize gönderilse çok iyi olur. 9. Şua Mukaddeme-i Haşriye beraberce yazılsa daha faideli olur. Umum kardeşlerimize birer birer selâm ve Hüsrev’e çok safalarla geldin deriz.

*Kardeşiniz*
*Said Nursî*

Bu mektubu yazdıktan sonra Mustafa Kâzım imzasıyla hem kıymetdar ince hissiyatlı ve ihlaslı, çok kuvvetli Âtıf’ın gayet güzel ve daha tam okumadığımız halde pek ehemmiyetli ve Lâhika’ya kısmen geçecek, canlı ve ruhlu bir mektubu beraber gördük. Hem Âtıf’ı, bu mektubdaki kemal-i ihlas ve irtibatını ve mektubunda beş-altı efelerin kahramancasına Risale-i Nur’a girmeleri ve Kızıl İrfan talebeleri ve şakirdlerini bütün ruh u canımızla tebrik ediyoruz. Risale-i Nur hesabına Cenab-ı Hakk’a hadsiz şükür ediyoruz. Pek çok selâm. Mağrib yakın olduğu için kısa kesmeğe mecbur olduk.

*Kardeşiniz*
*Said Nursî*

***
