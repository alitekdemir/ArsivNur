---
title: "Kastamonu 286 : Halil İbrahim’in Risale-i Nur hakkında tavsifleri"
no: 286
id: "K-286"
konu: "Halil İbrahim’in Risale-i Nur hakkında tavsifleri"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 286 : Halil İbrahim’in Risale-i Nur hakkında tavsifleri

<p class="takdim">[Risale-in Nur’un gayet mühim bir rüknü olan Halil İbrahim’in bir fıkrasıdır.]</p>

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Sevgili Üstadım!

**Evvelâ**: İksa buyurulan mübarek cübbeyi kutlar ve tebrik ederim. Ve Cenab-ı Feyyaz-ı Mutlak Hazretlerinden makamattan makamata uruc eylemenizi daima duacıyım. Bârekâllah ve mâşâallah, elhamdülillah.

**Sâniyen**: Hayatımın ruhu olan Risale-in Nur talebeleri arasında zerre kadar kıymetim ve liyakatım olmadığı halde, teveccüh-ü âlîlerine mazhar olmaklığım, hayatımın matlub hayatı ve nurudur.

<p class="arabic" dir="rtl" title="Meal: “Elhamdulillah, bu Rabbimin bir fazlıdır.”">اَلْحَمْدُ لِلّٰهِ هٰذَا مِنْ فَضْلِ رَبِّى</p>

İşte mi’rac-ı marifet olan Risale-in Nur ki Kitab-ı Mübin’in müfessiri, o Risale-in Nur ki esma-i İlahiye hazinelerinin keşşafı, o Risale-in Nur ki hakaik-ı muzmerenin miftahı, o Risale-in Nur ki imanın mâ ve ziyası, o Risale-in Nur ki mişkat-ı Muhammediyenin manevî elektrik santralı, o Risale-in Nur ki imanın manevî elektrik düğmesi, o Risale-in Nur ki Kur’an-ı Hakîm’in menşuru, o Risale-in Nur ki Nur ism-i şerifinin şuaı, o Risale-in Nur ki Hakîm ism-i şerifinin hikmet-i irşadiyesi, o Risale-in Nur ki Bedi’ ism-i şerifinden tereşşuh etmiş reşhası, o Risale-in Nur ki Rahîm ism-i şerifinden in’ikas etmiş Rahman’ın bizlere ihsanı, eltafı, o Risale-in Nur ki Kur’an-ı Hakîm’in müfessiri olduğundan 25. Söz’de Hazret-i Kur’an hakkında edilen beyanat-ı âliyeyi tam kendi âyinesinde in’ikas etmiştir.

Şöyle ki: İnsanı saadete sevkeden hakikî mürşidi hâdîsi, insana hem bir kitab-ı şeriat, hem bir kitab-ı dua, hem bir kitab-ı hikmet, hem bir kitab-ı ubudiyet, hem bir kitab-ı emr-i davet, hem bir kitab-ı zikir, hem bir kitab-ı fikir, hem bütün evliya-i sıddıkîn ve urefa-i muhakkikîn-i muhtelife meşreblerine ve ayrı ayrı mesleklerine ve her birindeki meşrebin mezâkına lâyık ve o meşrebi tenvir edecek ve her bir mesleğin mesâkına muvafık ve onu takviye edecek bir risale ibraz eden mukaddes kütübhane hükmünde bir Risale-in Nur’dur.

Evet o ismi ona Kur’an vermiştir. O Risale-in Nur ki necm-i hidayet, o Risale-in Nur ki ayn-ı şeriat, o Risale-in Nur ki bî berzah-ı tarîkat, o Risale-in Nur ki mi’rac-ı marifet, o Risale-in Nur ki mahz-ı hakikat, o Risale-in Nur ki evc-i kemalât, o Risale-in Nur ki tahkik-i şehadet, o Risale-in Nur ki niam-ı füyuzat-ı berekât, o Risale-in Nur ki uzma-yı keramet, o Risale-in Nur ki bürhan-ı velayet, o Risale-in Nur ki dellâl-ı Kur’an, o Risale-in Nur ki talebelerine rüchaniyet, o Risale-in Nur ki hasmını ilzam ve hüccettir. O Risale-in Nur ki nur-u iman, o Risale-in Nur ki hikmetfeşan, o Risale-in Nur ki rahmet-i Rahman, o Risale-in Nur ki bediüzzaman, o Risale-in Nur ki tevhid bürhan, o Risale-in Nur ki delil-i akıl, iz’an ve îkan, o Risale-in Nur ki rehber-i iman, o Risale-in Nur ki imana itminan, o Risale-in Nur ki teslim-i kalb ve vicdandır.

Binden biriyle olmayan şu nâkıs kalemim ve kasır aklımla beyan-ı tavsif etmekten âciz bulunduğumdan tashih ve nevakısını Hazret-i Üstadıma havale ederek, ruhanîlerin ve hattâ huriyelerin de mütalaagâhı olan Lâhika’ya geçmesini sevgili Üstadımdan rica eylerim. Emr ü ferman efendimindir.

Bilcümle orada kardeşlerimize ayrı ayrı selâm eylerim ve sıhhat ve âfiyetlerini daima duacıyım. Burada dahi bu mektubu tebyiz eden İnce Mehmed Efendi kardeşimiz dahi, başta Üstadımız olmak üzere hassaten selâm ve mübarek yed-i faziletlerinizden tekabbül ile arz-ı hürmetler eyler ve bize iltihak eden kardeşlerimizden Hâfız Mehmed Emin Efendi münevver yed-i faziletlerinizden tekabbül ile arz-ı tahiyyat ederek Risale-i Nur talebeleri meyanına derc ü idhal etmenizi temenniyatıyla pek minnetdar olacağını arzeyler.

*el-Bâkî Hüve’l-Bâkî*
*Duanıza çok muhtaç,*
*âciz, nâkıs, günahkâr talebeniz*
*Halil İbrahim*

***
