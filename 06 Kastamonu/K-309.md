---
title: "Kastamonu 309 : Halil İbrahim’in temsilli bir fıkrası"
no: 309
id: "K-309"
konu: "Halil İbrahim’in temsilli bir fıkrası"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 309 : Halil İbrahim’in temsilli bir fıkrası

<p class="arabic" dir="rtl" title="Meal: “O’nun adıyla” * “Hiçbir şey yoktur ki O'nu hamd ile tesbih etmesin” [İsrâ Suresi, 17:44]">بِاسْمِهِ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Kıymettar ve mübarek bir huzura!

Hasretkeş bulunduğum muhterem Üstadım, efendim! Kemal-i edeple feyyaz-bahş mübarek ellerinizden gâibane takbil ile arz ve hürmet eylerim. Ve bu zayıf âciz kardeşiniz her an nazar-ı himmet ve dualarınızdan dûr tutmamanızı istirham eylerim. Ve orada bulunan kardeşlerimin cümlesine ayrı ayrı selamlarımla istifsâr-ı hatır eylerim. İnşallah cümleniz sıhhat ve âfiyette dâimsinizdir. Sıhhat ve âfiyetinizin devamını Cenab-ı Rabb-ul İzzet Hazretlerinden daima duacıyım.

Risale-i Nur'un sadık bir katibi olan İnce Mehmed Efendi kardeşimiz de hassaten selamlar ile feyyaz-bahş yed-i mübareklerinizden takbil ile arz ve hürmet eyler ve orada kardeşlerine de ayrıca selamlarını beyan eyler. Tavas'ta bulunan bizim Molla Muhammed Efendi ve onun arkadaşı Osman Efendi ve Antepli Hâfız Mükerrem Efendi ve onun arkadaşı Hüseyin Efendiler ve köyde oturan Molla Muhammed Efendi, cümlesi mahsusen selamlar ile arz ve hürmet eylediklerini beyan eylemektedirler.

Muhterem Üstadım! Zulmetin karanlığı nispetinde nurun parlaklığı tezahür ettiği gibi, hakikatten uzak düşmüş lakin kendilerini hakikatte zanneden bazı muğfel gâfilleri tesadüf ettikçe Risale-i Nur'a ne kadar yüksek âli bir meslek olduğunu takdir, Cenab-ı Feyyaz-ı Mutlak Hazretlerine makam-ı teşekkürde hamd ü senâlar ve

<p class="arabic" dir="rtl" title="Meal: “Elhamdulillah, bu Rabbimin bir fazlıdır.”">اَلْحَمْدُ لِلّٰهِ هٰذَا مِنْ فَضْلِ رَبِّى</p>

kelime-i kudsiyesini tezkir ederken o nur-u münevverin ve o nimet-i uzmanın fazlını ve kıymetini yâd ettikçe şöyle bir hayal veya tasvir hâtırıma geldi.

### Bir tahayyül veya bir tasvir

<p class="takdim">[Risale-i Nur’un mühim bir rüknü olan Halil İbrahim’in temsilli bir fıkrasıdır. -Said]</p>

Risale-i Nur öyle bir köşk veya bir saraydır ki, mücevheratın bütün envaından yapılmış ve temeli sünnet-i seniye üzerine vaz’edilmiş.. Ve üstünde elvan-ı seb’ayı muhtevi sabit ve sermedî bir güneş, bir tarafından baksan “Nur-u Muhammedî (A.S.M.)” müncelî, bir taraftan baksan bir ziya-yı hakikat, bir taraftan baksan bir menşur-u hakikat, diğer bir taraftan baksan bir nur-u mücella altı kapısı olup her bir babında

<p class="arabic" dir="rtl" title="Meal: “Ebedî olarak kalmak üzere buyurun girin cennete!” [Zümer Sûresi, 39:73] * “Nimetlerle dolu cennetlerde..” [Yunus Sûresi, 10:9]">فَادْخُلُوهَا خَالِدِينَ * فِى جَنَّاتِ النَّعِيمِ</p>

âyât-ı beyyinatı pırlanta ve zümrüd ve yakutla yazılı ve binbir pencereli olup her bir pencereden ayrı ayrı birer hüzme-i şua ve birer ziya-yı lâmi’ ve derununda muhtelif elektrik lâmbalarıyla münevver ve her odada hususî ve umumi telefon, telgraf ve radyum makinelerle muhteşem zîkıymet eşya ile müzeyyen.. ve salonunda büyük ve küçük ayna ve sandalyeler ile müzeyyen ve masa üzerinde hâlis zer ile nühası ayar etmek için bir mihek.. ve depolarında defain ve kenz-i lâyefna ve hazain-i ulûm ile memlû ve hasîn kal’asının burçlarında en son sistem eslihadan hüccet topları ve bürhan kılınçları ve remiz mızraklarıyla mücehhez.. ve içinde bulunan <span class="arabic" dir="rtl" title="Meal: “Bizi bahtiyar olarak dirilt..”">اِحْيَيْنَا سَعِيدًا</span> nişanlarıyla murassa’ olan efrad ve aileleri her birerlerin ellerinde mikroskop, hurdebîn ve teleskop ve dûrbîn ile etrafı tedkik ve teftiş ve tarassud etmekteler.. Ve zemindeki bahçesinde ise başta gül olmak üzere binbir çeşit şükûfe ezharları ve yeşil câmelere bürünmüş eşcarla süslenmiş ve her ağacın dallarında “Tuyurun Hudrun” tesmiye buyurulan Cennet kuşlarından tut tâ dünya bülbüllerine kadar enva’-ı tuyur müsecca sadâlarla ötmekte ve menbaından zuhur ile vecde gelmiş selsebilvâri bir vaziyette çağlayan mübarek feyyaz âb-ı hayat bütün bahçeyi iska eylemekte.. Ve ağaçları hava-yı nesimînin dokunmasıyla neyvari hû-hûları bütün kulak sahiblerinden tut tâ ehl-i akıl ve ehl-i fikir ve ehl-i kalbi mest ü hayran etmekte, binden birini ancak tavsif edilemeyen neşve-bahş hasselere mâlik ve dâhilinde bulunan cemaatleri lütf u inayetin şualarla mazhar-ı saadet-i dâreyn tecelli-i in’am ve keremin ziyasıyla müferrah ve mes’ud ve revayih-ı Rabbaniye ile reyhandırlar.

<p class="arabic" dir="rtl" title="Meal: “Elhamdulillah, bu Rabbimin bir fazlıdır.”">اَلْحَمْدُ لِلّٰهِ هٰذَا مِنْ فَضْلِ رَبِّى</p>

Muhterem Efendim! Eğer muvafık buyurulursa pek noksan olan şu tasvirimi tashih ve ikmali bitirilip Layiha'ya derc buyurulmasını rica eylerim.

*Risale-i Nur şakirdlerinden*
*Halil İbrahim*

***
