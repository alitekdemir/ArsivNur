---
title: "Kastamonu 263 : Sabri’nin Üstada karşı hissiyatı"
no: 263
id: "K-263"
konu: "Sabri’nin Üstada karşı hissiyatı"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 263 : Sabri’nin Üstada karşı hissiyatı

<p class="takdim">[Sabri’nin diğer bir fıkrasıdır]</p>

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Eyyühe-l Üstad-ül A’zam ve-l Mürşid-ül Ekrem!

İrsaline lütuf buyurulan mektubunuzu aldım, kirâren mirâren okudum ve hatta hergün okuyorum. Ve her okuyuşumda başka bir zevk ve ayrıca bir feyiz alıyorum. Ve bahr-ı muhit-i Nur’un muhabere tarzında bir mektubu böyle feyizli ve kudsî ve ruhlu ve şifadar olursa, onun sair bihar-ı müteaddidesini bihakkın takdir ü sena hususunda nev’-i beşer izhar-ı acz ile boynunu bükerek

<p class="arabic" dir="rtl" title="Meal: “Anam ve milletim ve ailem ve neslim san feda olsun..”">فَدَاكَ اُمِّى وَاُمَّتِى وَاَهْلِى وَنَسْلى</p>

diyerek şu sisli asrın ve taaffünlü devrin ve karanlıklı gecenin zehirli dumanını, öldürücü kokusunu ve boğucu zulmetini izale ve def’ ve tenvir için bahş edilen küllî bir nur olduğunu, her türlü takdir ü senaya lâyık bulunduğunu, ne kadar takdir ü tahsin edilse hakikî bir tefriz îfa edilmiş olamaz. Öyle ise ölüme mahkûm ve lisanıyla istemeksizin verilmiş, hem tatlı, hem zevkli, hem şevkli, hem hayatbahş bir ilâcı, daha doğrusu bir eczahaneyi eline geçiren bir hasta, hakikî bir mütehassıs gibi onda tasarruf etse ne yapmalı? Rabb-i Rahîm’ine nihayetsiz hamd ü sena, Habib-i Ekrem’ine ârâmsız salât ü selâm ve o cadde-i kübra-yı nuraniyeden giden ve başkalarına

<p class="arabic" dir="rtl" title="Meal: “(Ey iman edenler!) Pek acı bir azaptan kurtaracak kârlı bir ticareti size göstereyim mi?” [Saff Sûresi 61:10]">هَلْ اَدُلُّكُمْ عَلٰى تِجَارَةٍ تُنْجِيكُمْ مِنْ عَذَابٍ اَلِيمٍ</p>

âyet-i kerimesine ittibaen rehberlik, mürşidlik, hâdîlik etmekte yorulmayan, usanmayan ve pek çok a’dasına karşı eslaf-ı ulü-l azmının müteaddid <span class="arabic" dir="rtl" title="Meal: “Korkma, çekinme..”">لاَ تَخَفْ لاَ تَخْشَ</span> hitablarına istinaden asla havf hatır u hayaline bile gelmeyen, şefkatli ve re’fetli mücahid bir üstada karşı nasıl ve ne suretle mukabele etmeli? Ancak alâ kadr-il istitaa dua ile, ihlaslı hizmetle, ciddi metanetle sırası gelmişken işte bu âciz, fakir, kusurlu kul da dilim döndüğü kadar dua ediyorum:

<p class="arabic" dir="rtl" title="Meal: “Allah'ım, Kur'an ve İman'ın hizmetçisi Üstadımız Bediüzzaman Said Nursi'ye selamet ihsan eyle.. Kur'an ve İman hizmetinde bütün muradını kolaylaştır, meramını hâsıl eyle, maksatlarına ulaştır, amellerini gerçekleştir, ömrünü uzat.. Âmin, Seyyid-ül Mürselin (A.S.M) hürmetine..”">اَللّٰهُمَّ سَلِّمْ اُسْتَادَنَا اَعْنِى بَدِيعُ الزَّمَانَ خَادِمُ الْقُرْآنِ وَالْاِيمَانِ سَعِيدِ النُّورْسِى وَيَسِّرْ جَمِيعِ مُرَادِهِ وَحَصِّلْ مَرَامِهِ وَاصِلْ مَقَاصِدِهِ وَحَقِّقْ اَعْمَالِهِ وَطَوِّلْ عُمْرِهِ فِى خِدْمَةِ الْقُرْآنِ وَالْاِيمَانِ آمِينَ بِحُرْمَةِ سَيِّدِ الْمُرْسَلِينِ</p>

Yine aziz Üstadım! Emir buyurulan emanetler hazır edildi. Bir miktar daha Onunculardan ilâve ile inşâallah beş-altı gün sonra göndermek niyetindeyim. Şimdiye kadar te’hir edilmesinde sebeb de ve geçenki arîzamda işaret ettiğim vecihle, Sarıbıçaklar tarafında bir tezvir neticesi, oldukça ehemmiyetli bir taharriyat yapıldı. Yalnız Küçük Hüseyin’in evinde 1. Şua İşaret-i Kur’aniye ellerine geçti. Tahkikatı devam ediyor. Neticesinde arz-ı malûmat eylerim. Bunun için biraz sâkin ve sâkit bir vaziyet aldım. Asker kardeşimize 5. Şua’yı yazdım. Almadı ise -isterse hazırdır- hemen irsal edeceğiz. İnşâallah hem Sözler’in bakiyyesi ve hattâ Mektubat emir buyurulursa gönderilecektir. Emrinize müheyyayım.

Üstadımızla alâkadar bilcümle ihvan mübarek ellerinizden öperler. Fakir de hane halkımla birlikte muhterem dest ü damen-i kerimanelerini öper ve hâk-i pay-i faziletmeabilerine yüz ve gözlerimizi sürer ve duanızı rica ederiz kıymetli üstadım.

*Talebeniz*
*Sabri*

***
