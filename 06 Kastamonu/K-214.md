---
title: "Kastamonu 214 : Birinci Şua’daki 5. âyetin tetimmesi"
no: 214
id: "K-214"
konu: "Birinci Şua’daki 5. âyetin tetimmesi"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 214 : Birinci Şua’daki 5. âyetin tetimmesi

<p class="arabic" dir="rtl" title="">اَوَمَنْ كَانَ مَيْتًا</p>

## âyetinin tetimmesi

<p class="arabic" dir="rtl" title="Meal: “Ölü iken îmân ile diriltip nûra kavuşturduğumuz ve halk içinde o nûr ile doğru yolda yürüyen kimse, inkâr karanlıkları içinde kalıp da ondan hiçbir zaman çıkmayacak olan kimse gibi olur mu?” [En’âm Sûresi, 6:122]">اَوَمَنْ كَانَ مَيْتًا فَاَحْيَيْناَهُ وَجَعَلْنَا لَهُ نُورًا يَمْشِى بِهِ فِى النَّاسِ كَمَنْ مَثَلُهُ فِى الظُّلُمَاتِ لَيْسَ بِخَارِجٍ مِنْهَا</p>

âyetinin kuvvetli işaretini hem teyid, hem letafetlendiren üç münasebet birden Ramazan’da kalbime geldi. Kat’î bir kanaat verdi ki, <span class="arabic" dir="rtl" title="">مَيِّتْ</span> kelimesine tam münasip Said’dir. Bu âyet Risale-i Nur tercümanı olan Said’i <span class="arabic" dir="rtl" title="">مَيْتًا</span> unvanıyla göstermesinin bir hikmeti budur ki:

Mevtin muammasını ve tılsımını Risale-i Nur ile o açmış, o dehşetli yüzün altında ehl-i imana çok ünsiyetli, sürurlu, nurlu bir hakikat keşfedip ispat etmiş. Ve mevt-âlûd hayat-ı fâniyede boğulan ehl-i ilhada karşı, bâkiyâne, hayat-âlûd, muvakkat bir mevt-i zâhirî ile galibâne mukabele eder. <span class="arabic" dir="rtl" title="Meal: “İnkâr karanlıkları içinde kalıp da ondan hiçbir zaman çıkmayacak olan kimse gibi”">كَمَنْ مَثَلُهُ فِى الظُّلُمَاتِ</span> sırrına mazhar olan ehl-i ilhad, hayat-ı dünyeviyeyi gayr-ı meşru müştehiyâtının ibâhasıyla süslendirmesine mukàbil, Risale-i Nur, mevti o aldatıcı fâni hayata karşı çıkarıp lezzet ve zînetini zir ü zeber eder. Ve der ve ispat eder ki: “Mevt ehl-i dalâlet için idam-ı ebedîdir. Ve o dehşetli darağacından kurtaran ve mevti mübarek bir terhis teskeresine çeviren yalnız Kur’ân ve imandır.” İşte bunun içindir ki, bu hakikat-i muazzama-i mevtiye, Risale-i Nur’da gayet mühim ve geniş bir mevki almış. Hattâ ekser hücumunda mevti elinde tutup ehl-i dalâletin başına vurur, aklını başına getirmeye çalışır.

**İkincisi**: Ehl-i tarîkatın ve bilhassa Nakşîlerin dört esasından biri ve en müessiri olan râbıta-i mevt, Eski Said’i Yeni Said’e (r.a.) çevirmiş ve daima hareket-i fikriyede Yeni Said’e yoldaş olmuş. Başta İhtiyarlar Risalesi olarak, risalelerde o rabıta-ı keşfiyatı göstere göstere tâ ehl-i iman hakkında mevtin nuranî ve hayattar ve güzel hakikatini görüp gösterdi.

**Üçüncüsü**: Bu âyet, cifir ve ebced hesabıyla, her tarafta Said’e hücum eden üç çeşit mevtin temas zamanını ve tarihini aynen gösterip tevafuk eder.

Demek, âyetteki <span class="arabic" dir="rtl" title="">مَيِّتْ</span> kelimesinin efradından medar-ı nazar bir ferdi ve cifirce onun ismi <span class="arabic" dir="rtl" title="">مَيِّتْ</span> adedine tam tevâfukla hususi işarete mazhar bir mâsadak Saidü’n-Nursî’dir.

### Sabri’nin sadâkatinin bir kerametidir.

Ben namazdan sonra bu tetimmeyi yazarken Sıddık Süleyman’ın halefi Emin, Sabri’nin <span class="arabic" dir="rtl" title="">اَوَمَنْ كَانَ مَيْتًا</span> âyetine dair parçayı aldığını ve Ramazan’ın feyzinden onun izahı gibi nurlar istediğini gördüm. Ne yazdığımı Emin’e gösterdim. Hayretle dedi: “Bu hem Sabri’nin, hem Risale-i Nur’un bir kerametidir.”

Bu âyetteki esrarlı muvazene-i Kur’âniyeyi düşünürken, Sûre-i Hûd’daki <span class="arabic" dir="rtl" title="Meal: “Şakîlere gelince..” Hûd Sûresi, 11:106">فَاَمَّا الَّذِينَ شَقُوا</span> fıkrasına karşı <span class="arabic" dir="rtl" title="Meal: “Saidlere gelince, onlar da Cennette kalacaklardır.” Hûd Sûresi, 11:108">وَاَمَّا الَّذِينَ سُعِدُوا فَفِى الْجَنَّةِ</span> deki muvazene hatıra geldi ve bildirdi ki: Nasıl ki bu ikinci âyet ve birinci fıkra Risale-i Nur’un mesleğine, şakirtlerine tam tamına mânen ve cifirce bakıyor. Öyle de,

<p class="arabic" dir="rtl" title="Meal: “Bedbaht olanlara gelince, onlar ateştedirler, orada onların (güçlükle ve fecî bir sesle) nefes alıp vermeleri vardır.” [Hûd Sûresi, 11:106]">فَاَمَّا الَّذِينَ شَقُوا فَفِى النَّارِ لَهُمْ فِيهَا زَفِيرٌ وَشَهِيقٌ</p>

âyeti dahi, Risale-i Nur’un muarızlarına ve düşmanlarına ve onların cereyanlarının mebde’ine ve faaliyet devresine ve müntehâsına cifirle, tevafukla işaret eder. Şöyle ki:

<p class="arabic" dir="rtl" title="Meal: “Allah’ın nûrunu üflemekle söndürmek isterler.“ [Tevbe Sûresi, 9:32]">يُرِيدُونَ لِيُطْفِؤُا نُورَ اللّٰهِ بِاَفْوَاهِهِمْ</p>

gibi âyetlerin bahsinde 1. Şuâ’da yedi, sekiz âyâtın ehemmiyetle gösterdikleri 1316 ve 7 tarihi -ki Kur’ân’a karşı olan su-i kasdın mebde’idir- <span class="arabic" dir="rtl" title="Meal: “Şakîlere gelince..”">فَاَمَّا الَّذِينَ شَقُوا</span> cifirce aynı tarihi gösteriyor. Eğer şeddeli <span class="arabic" dir="rtl" title="">م</span> iki <span class="arabic" dir="rtl" title="">م</span> sayılsa 1357, eğer şeddeli <span class="arabic" dir="rtl" title="">ل</span> iki <span class="arabic" dir="rtl" title="">ل</span> sayılsa 1347 ki, bu asrın tâğiyâne faaliyet tarihidir. Her iki şeddeli ikişer sayılsa 1387 ki, <span class="arabic" dir="rtl" title="Meal: “Gaybı hakkıyla ancak Allah bilir.”">لاَ يَعْلَمُ الْغَيْبَ اِلاَّ اللّٰهُ</span> dehşetli bir cereyanın müntehâsı tarihi olmak ihtimali var.

<p class="arabic" dir="rtl" title="Meal: “Cehennem ateşinde güçlükle ve fecî bir sesle nefes alıp verirler.” [Hûd Sûresi, 11:106]">فَفِى النَّارِ لَهُمْ فِيهَا زَفِيرٌ وَشَهِيقٌ</p>

ise 1361, eğer <span class="arabic" dir="rtl" title="">فَفِى النَّارِ</span> deki okunmayan <span class="arabic" dir="rtl" title="">ى</span> sayılmazsa 1351 tarihini, eğer şeddeli <span class="arabic" dir="rtl" title="">ن</span>, asıl itibariyle bir <span class="arabic" dir="rtl" title="">ل</span>, bir <span class="arabic" dir="rtl" title="">ن</span> sayılsa yine 1331 tarihini ve Harb-i Umumî ateşinin feryad u fîzar içindeki yangınını göstererek Cehennem ateşinde zefir ve şehîk eden ehl-i şekavetin azabını haber verip, ehl-i imanı fitnelere düşüren şakîlerin hem dünyada, hem âhirette cezalarına işaret eder.

Aynen öyle de, bu asra da zâhiren bakan, esrarlı olan Sûre-i <span class="arabic" dir="rtl" title="">وَالسَّمَاءِ ذَاتِ الْبُرُوجِ</span> den şu âyetin;

<p class="arabic" dir="rtl" title="Meal: “Mü’min erkeklere ve mü’min kadınlara eziyet eden, sonra tevbe de etmemiş olan kimseler için Cehennem azâbıyla beraber bir başka yangın azâbı daha vardır.” [Bürûc Sûresi, 85:10]">اِنَّ الَّذِينَ فَتَنُوا الْمُؤْمِنِينَ وَالْمُؤْمِنَاتِ ثُمَّ لَمْ يَتُوبُوا فَلَهُمْ عَذَابُ جَهَنَّمَ وَلَهُمْ عَذَابُ الْحَرِيقِ</p>

ifadesi gibi hem İstanbul’un iki harîk-ı kebîri, hem Harb-i Umumînin dehşetli yangınını "Cehennem azabı gibi o fitnenin bir cezasıdır" diye işaret eder.

**Elhasıl**: Bu âyet her asra baktığı gibi bu asra daha ziyade nazar-ı dikkati celb etmek için cifirce bu asrın üç dört devresinin tarihlerine ve hâdiselerine işaret.. ve mânâsının suretiyle ve tarz-ı ifadesiyle iki cereyanın keyfiyetlerine ve vaziyetlerine ima eder.

Sabri’nin mektubu yolda iken ve gelmeden evvel o mektubun mânevî tesiriyle bu âyeti ve <span class="arabic" dir="rtl" title="">اَوَمَنْ كَانَ مَيْتًا</span> âyetiyle beraber düşünürken hatırıma geldi. Risale-i Nur bu derece kuvvetli işaret-i Kur’âniyeye ve şakirtleri bu kadar kıymetli beşaret-i Furkaniyeye ve aktâbların iltifatına mazhariyetin sırrı ve hikmeti, musibetin azameti ve dehşetidir ki, hiçbir eserin mazhar olmadığı bir kudsî takdir ve tahsin almış. Demek ehemmiyet onun fevkalâde büyüklüğünden değil, belki musibetin fevkalâde dehşetine ve tahribatına karşı mücahedesi cüz’î ve az olduğu halde gayet büyük öyle bir ehemmiyet kesb etmiş ki, bu âyette işaret ve beşaret-i Kur’âniyede ifade eder ki, “Risale-i Nur dairesi içine girenler tehlikede olan imanlarını kurtarıyorlar ve imanla kabre giriyorlar ve Cennete gidecekler” diye müjde veriyorlar.(Evet, Evet, Evet) Evet, bazı vakit olur ki, bir nefer gördüğü hizmet için bir müşirin fevkine çıkar, binler derece kıymet alır.

**İhtar**: Geçmiş ve gelecek âyetlerin işaretleri yalnız tevafukla değil, belki herbir âyetin mânâ-yı küllîsindeki cüz’iyat-ı kesiresinden bir cüz’î ferdi Risale-i Nur olduğuna îmaen, münasebet-i mâneviyeye göre cifrî ve ebcedî bir tevafukla o münasebeti te’yiden ve ona binaen hususî ona bakar demektir.

*Said Nursî*

***
