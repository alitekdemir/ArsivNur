---
title: "Kastamonu 260 : Sabri’nin, Tevafuklu Mu’cizat-ı Ahmediye risalesi hakkında fıkrası"
no: 260
id: "K-260"
konu: "Sabri’nin, Tevafuklu Mu’cizat-ı Ahmediye risalesi hakkında fıkrası"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 260 : Sabri’nin, Tevafuklu Mu’cizat-ı Ahmediye risalesi hakkında fıkrası

<p class="takdim">[Sabri’nin bir fıkrasıdır]</p>

<p class="arabic" dir="rtl" title="Meal: “O’nun adıyla” * “Hiçbir şey yoktur ki O'nu hamd ile tesbih etmesin” [İsrâ Suresi, 17:44]">بِاسْمِهِ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Ey Üstad-ı A'zam ve Mürşid-i Ekrem, Risale-i Nur'un harfleri ve kağıtlarının zerreleri adedince Allah'ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ بِعَدَدِ حُرُوفَاتِ رَسَائِلِ النُّورِ وَذَرَّاتِ قَرَاطِيسِهَا اَيُّهَا الْاُسْتَادُ الْاَعْظَمُ وَالْمُرْشِدُ الْاَكْرَمُ</p>

Üstad-ı celil-ül kadrim, efendim!

Bu kerre tarife sığmaz bir sevincim neticesi kalem-i âcizîden damlayan bir kısım maruzatımı afv-ı üstadanelerine mağruren tahrire ictisar ediyorum. Şöyle ki: Resul-i Zîşan Efendimiz hilkat-i âleme yegâne gaye olduğu gibi, o Habib-i Ekrem’in şeriat-ı garrasının esasatını şu devr-i dalalet ve asr-ı bid’atte ihtiva eden, yüzler hattâ binler senelik mesafelerden kıymet ve ehemmiyetine binaen bir çok aktab ve evliyanın parmakla hem takdirkârane göstermeleri ehemmiyet ve şerefine mâlik bulunan Risale-in Nur arasında Mu’cizat-ı Ahmediye nam eser-i güzidenin hârika bir tarzda tevafuklu tahriri ve elmasla tezyine lâyık bulunan kelimat-ı tevafukiyeden, cesedde ruh halinde Resul-i Ekrem ve Kur’an kelimelerinin altın yaldızla müzeyyen olarak şaşaadar zuhuru bu sene Ramazan-ı Şerif’e müsadif, daha doğrusu mukadder olması bir alâmet-i hayr ve bir fal-i bereket ve mübeşşir-i nusret ve zafer bulunduğuna hükmedilse hata olmaz kanaatındayım. O Kur’an-ı Mu’ciz-ül Beyan bu şehr-i rahmette nâzil olsun ve Kur’an-ı Kerim’in muhatab-ı pâki olan Ekrem-ür Resul’ün mu’cizat-ı adîdesini havi Risalet-i Ahmediye nam eser-i pür-nurun yine bu ayda hatt-ı hakikini bulması ve perşembede hitam ve cumada yola çıkması ve böyle hayret-efza mukadderat "Elbet bir hikmet ve maslahata müsteniddir" demekten çekinilmez.

Lillahilhamd böyle âlemler değerinde olan nur ve ziyadar eserlerin ilk menzili fakirhanemin olması ve binnetice müşerref ve müteyemmen ve mes’ud olmaklığımız, nihayetsiz hamd ü sena ve şükrü mûcib olduğunu arz ve bu mukaddes vazife ile ilâ âhir-il ömür memur kalmam için Habib-i Ekrem Hazretlerini şefaatçi yaparak Cenab-ı Rabb-i Müteâl Hazretlerinden tazarru’ ve niyaz eylerim. Kardeşlerinin şâyan-ı iftihar halleriyle müftehir bulunan,

*Talebeniz*
*H. Sanî Sabri*

***
