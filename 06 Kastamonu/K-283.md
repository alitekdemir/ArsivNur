---
title: "Kastamonu 283 : Ahmed Ziyaeddin’in bir şiiri"
no: 283
id: "K-283"
konu: "Ahmed Ziyaeddin’in bir şiiri"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 283 : Ahmed Ziyaeddin’in bir şiiri

Faziletli müşfik pederanemiz, efendim hazretleri!

<pre>
Tâ sıgar-ı sinnimden beri merak edip aradım.
 
Bir zaman böyle dolaştım. Yaban ellerde
</pre>

<pre>
Çok diyar gezdim ve kitablar taradım.
 
Susuzluktan bunaldım, kaldım çöllerde.
</pre>

<pre>
Ulema kisvesine bürünmüş sahtekârlardan dahi
 
Çıkmadı bir ehl-i dil, demedi “Halin nedir?”
</pre>

<pre>
Yalvara yakara derdime derman aradım.
 
Yine Mecnun gibi gezdim, Leyla’mı aradım.
</pre>

<pre>
Ne çare Huda etmedi bu bendeyi şâd.
 
Yırtıcı kuşlar ve vahşi canavarlarla boğuştum.
</pre>

<pre>
Meğer eylemezmiş her kulunu dilşâd.
 
Bir zaman halsiz, mecalsiz kaldım, uyuştum.
</pre>

<pre>
Dedim yine olmadım me’yus, çevirmedim yüz.
 
Yine aklımı devşirerek kendimi derledim.
</pre>

<pre>
Aşarak sarp dağlar, tırmanarak yalçın kayalar, hakikî rehber aradım.
 
Yola koyuldum, bir eyyam daha maşukumu aradım.
</pre>

<pre>
Erişti nâgâh vâdi-i zulümata yolum.
 
Dedim: Bu nur olur ancak bana rehber.
</pre>

<pre>
Dedim: “Yâ Rabbî! Ben ne tali’siz kulum.”
 
Nida etti, dedi: “Gel, ey derbeder?”
</pre>

<pre>
Doğdu o anda canib-i şarktan bir nur.
 
Söyle nedir ve kimdir aradığın?
</pre>

<pre>
Bu defa da sahib-i nuru aradım.
 
Dedim: Sendeki sahib-i asaleti aradım.
</pre>

<pre>
Dedi: Müjdeler olsun sana ey Ahmed Ziya
 
Verdi maşukun bugün ol Sahib-i Ata’
 
Ben naşirim, Risale-in Nur’un cevheridir Muhammed Mustafa
</pre>

<pre>
Dedim: Ver dest-i pâkini ey nur-u İlahî,
 
Bunca zamandır hep ben seni aradım.
</pre>

<pre>
Ahmed Ziyaeddin
</pre>
