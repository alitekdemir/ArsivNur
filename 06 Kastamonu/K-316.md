---
title: "Kastamonu 316 : Mehmed Zühdü’nün vefatı münasebetiyle, Kâtip Osman’ın bir mektubu"
no: 316
id: "K-316"
konu: "Mehmed Zühdü’nün vefatı münasebetiyle, Kâtip Osman’ın bir mektubu"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 316 : Mehmed Zühdü’nün vefatı münasebetiyle, Kâtip Osman’ın bir mektubu

<p class="takdim">[Isparta vilayetinde Risale-i Nur’un gayet ehemmiyetli bir şakirdi olan Mehmed Zühdü’nün (Rahmetullahi aleyh) vefatını bildiren Kâtib Osman’ın bir mektubudur]</p>

Sevgili Üstadım!

Şu içinde bulunduğumuz dağdağalı, fırtınalı, zulümatlı bir zamanda dünyaya güneş gibi ziya ve nur veren ve zulümat perdelerini yırtan, hak ve hakikat ve sırat-ı müstakim yolunu açan ve bütün ehl-i iman üzerlerine rahmet saçan Risale-i Nur’ları eline alıp, koynuna ve cebine doldurup çarşı-pazar ve istasyon caddelerinde ve sosa yollarında uzak-yakın ve şarktan garba ve garbdan şarka giden yolculara tevziat memurluğu yapan ve masum ve masume çocuklarından ikiyüz üçyüz çocuğu evine toplayıp onlara Kur’an ve Risale-i Nur’u ders gösteren ve münafık ve zındıkların bir sene evvelki hücumlarıyla mahkemeye verilerek beraet etmiş olan ve Kur’an ve Risale-i Nur hesabına her saat ve her dakika canını feda edercesine çalışan ve bu fedakârlığı yüzünden pek çok kimselere iman ve ihlas kazandıran Mehmed Zühdü Efendi kardeşimiz kader-i İlahî ile dünyaya gözünü kapayıp Arş-ur rahman gözünü açarak tekbir ve kelime-i şehadet ile sahib-i emanet olan Zât-ı Zülcemal Hazretlerine teslim-i ruh eylemiştir. Bu zâtın vefatı burada bulunan umum kardeşlerimizi müteessir ederek hem semayı, hem bizi ağlattırdı ve kalblerimizin en derin yerinde bir acı bıraktı. Cenab-ı Hak bizlere ve sizlere ve vâlidesine ve çocuklarına sabr-ı cemil ihsan buyursun, âmîn. Ve o kardeşimizin de Hazret-i Kur’an ve Risale-i Nur hürmetine günahlarını afv u mağfiret ederek Cennet-ül Firdevs’te âlî makamlar versin, âmîn.

*Risale-i Nur şakirdlerinden*
*Kâtib Osman*

***
