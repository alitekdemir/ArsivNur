---
title: "Kastamonu 5 : Hüsrev’in Kastamonu’ya hizmete çağırılması"
no: 5
id: "K-5"
konu: "Hüsrev’in Kastamonu’ya hizmete çağırılması"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 5 : Hüsrev’in Kastamonu’ya hizmete çağırılması

Aziz Kardeşim Hüsrev!

Şükür, hakkımda inayet-i İlahiyye devam ediyor. Ben burada rahatım, fakat hizmete şiddetle ihtiyacım var. Sizlerden biriniz yanımda bulunmazsa çok üzüleceğim. En evvel hizmet nöbeti senin alâkasızlığın için sana düştü, sonra başkası yapar. Bu husus için ben burada hükümete ve emniyet müdürüne müracaat ettim. Eğer senin yol masrafın verilse veya teshilat gösterilse çok iyi olur. Yoksa borç ediniz, burada beraber çalışıp o borcu vereceğiz.

Gelirken beraber mu'cizeli Kur'anımızı ve matbu 10. Sözü ve Hâfız Ali'nin el yazısı ile benim için tevafuklu yazılan 10. Sözü ve altı Esma-i İlahiyenin altı nükteleri eğer yazmışsan birlikte getir. Bu husus hakkında buradaki zabıtaya ve hükümete bildirdim. Süleyman ve kardeşlerime çok selam.

*Kardeşiniz*
*Said Nursî*

11 Mayıs 1936, Kastamonu Emniyet Müdürüyeti Eliyle..

***
