---
title: "Kastamonu 288 : Ahmed’in şahid olduğu bazı kerametler hakkında"
no: 288
id: "K-288"
konu: "Ahmed’in şahid olduğu bazı kerametler hakkında"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 288 : Ahmed’in şahid olduğu bazı kerametler hakkında

<p class="arabic" dir="rtl" title="Meal: “O’nun adıyla” * “Hiçbir şey yoktur ki O'nu hamd ile tesbih etmesin” [İsrâ Suresi, 17:44]">بِاسْمِهِ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Sevgili Üstadım! Göndermiş olduğun üç parça mektubun bir anda üç kerametini gördüm:

**Birincisi**: Sabah namazının tesbihatında iken ruhumun gayet çok sevdiği kardeşimiz olan Hâfız Mehmed “Buraya gel” der gibi ruhum gayet çekti. Tesbihatı yaptıktan sonra hemen yürüdüm. O kardeşimiz de Risale-in Nur’un küçük talebelerinden Hüseyin’i göndermiş. Hemen mahallesinden çıkarken ben de vardım. Bana Üstadımızın mektubu var diye müjdeledi.

**İkincisi**: Kardeşimiz Hâfız Mehmed’in ufacık bir medrese hükmündeki hanesine vardım. 35 Risale-i Nur talebeleri altın bölüşmekten daha ziyade mektubun başına birikmişler gördüm.

**Üçüncüsü**: O mektubları oradan aldım. Kardeşimiz Ahmed’in yanına vardım. Orada birkaç kardeşimiz beraber okudular. Dedik: “Haydin! Hacı Hâfız Efendi’nin yanına gidelim.” Hemen o zat kapıdan girdi. "Fesübhanallah" dedik. Hakikaten bu karanlıklı asırda Cenab-ı Hak köyümüzdeki bütün ümmi talebelerin başına bu iki zâtı bir medrese müfettişi hükmünde başımıza koymuş. Allah onlardan ve sizden ebedî razı olsun, âmîn.

Sevgili Üstadım! Bir-iki de Risale-in Nur’un kerametlerinden yazacağım:

**Birincisi**: Risale-in Nur’un oltası, köyümüze altı-yedi saat mesafede bulunan Gökdere ve Karadiken köylerine attı. Oralardan kendine mahsus sekiz küçük talebe getirdi. Şimdi ise kardeşimiz Hâfız Mehmed hem onları, hem de köyümüzün talebelerini faal bir surette çalıştırıp inşâallah duanız himmeti ile daima çalıştırsın, âmîn.

**İkincisi**: Hüsrev gayet hasta olduğu halde, biz onun yanına gittik. Risale-in Nur’u bize okudu. Birden şifa buldu. Hastalık eseri kalmadı. Siz Üstadımın hastalığı bana Risale-in Nur’un bir kerametini hatırlattı. Bir gün kulakları çınlasın ağabeyim Hüsrev’in yanına çıkınca acaba benim gözüme mi böyle göründü diye Mustafa’ya sual ettim. O da aynen benim gibi görmüş. Dedim: Kardeşim, görüyoruz ki, nasılki Risale-in Nur ölmüş ruhları dirilttiği gibi, hastalara da can verdiğini gördük. Öyle ise her kim bu karanlıklı asırda bu nuru omuzuna almazsa, muhakkak divanedir.

Her ne ise, kusura bakmayınız. Cenab-ı Hak hepimizi Risale-in Nur’da daim çalıştırsın. âmîn. Orada bulunan kardeşlerimize ve Âsiye gibi âhiret hemşirelerimize birer birer selâm eder ve duanızı isteriz.

*el-Bâkî Hüve’l-Bâkî*
*Âciz, fakir talebeniz*
*Ahmed*
