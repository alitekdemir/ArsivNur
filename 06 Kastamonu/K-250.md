---
title: "Kastamonu 250 : Hâfız Ali’nin, Tevafuklu Mektubat hakkında fıkrası"
no: 250
id: "K-250"
konu: "Hâfız Ali’nin, Tevafuklu Mektubat hakkında fıkrası"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 250 : Hâfız Ali’nin, Tevafuklu Mektubat hakkında fıkrası

<p class="takdim">[Büyük Hâfız Ali’nin bir fıkrasıdır]</p>

<p class="arabic" dir="rtl" title="Meal: “O’nun adıyla” * “Hiçbir şey yoktur ki O'nu hamd ile tesbih etmesin” [İsrâ Suresi, 17:44]">بِاسْمِهِ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Muhterem Üstadım Efendim! Evvelâ mübarek ellerinizden öperim. Kardeşim Hüsrev’in sizin için yazdığı Mektubat’ı, Kurban Bayramı’ndan evvel gidip gördüm. Keramet-i tevafukiyedeki i’caz-ı Kur’anı öyle bir tarzda izhar ediyor ki, yed-i beyza-i Musa gibi her sahifenin açılmasında şuaat-ı şemsiye misillü gözleri kamaştırarak akılları, ruhları teshire, nefisleri teslime ve şeytanları iskâta mecbur ediyor. O zaman istedim ki, hakikaten memnuniyetimi beyan ile siz Üstadıma yazayım. Fakat yazamadım. Şimdi diyorum ki o mücahidîn-i İslâm olan gazi Mektubat hakikî hattıyla istinsahının hitamına yakın, şeair-i İslâm’ın büyüğü olan ezan-ı Muhammedî Aleyhissalâtü Vesselâm nidasıyla, sadâsıyla vazifeleri ve istedikleri kâinatın ruhu ve ruhunun süruru ve insaniyetin medarı olan din ve evamir-i Kur’aniyeyi imtisal teklifini kardeşimin istidasının son satırında büyük dairelere tebliğ ettirmişler ve bu vesile ile de bizlere sürur verip şu muhabereye sebeb olmuşlardır.

Sevgili Efendim! Cenab-ı Hakk’a yüzbinler şükür olsun ki, onların arasıra, sebebsiz bahanelerle hücumları muvakkat bir eza veriyor. Neticesinde ciddi bir şevk ve gayret ve metanet ve cesaret doğuyor.

<p class="arabic" dir="rtl" title="Meal: “Allah’ın nurunu üflemekle söndürmek isterler. Allah ise nurunu tamamlamaktan başka birşeye razı olmaz, kâfirler isterse hoşlanmasınlar.” [Tevbe Sûresi, 9:32]">يُرِيدُونَ اَنْ يُطْفِئُوا نُورَ اللّٰهِ بِاَفْوَاهِهِمْ وَيَأْبَى اللّٰهُ اِلاَّ اَنْ يُتِمَّ نُورَهُ وَلَوْ كَرِهَ الْكَافِروُنَ</p>

sırrını Cenab-ı Hak nihayetsiz kudret ve rahmetinin izharıyla imdad ettiğini pek açık gösteriyor. Sizi çok meşgul etmemek ve üzmemek için bu kadarla iktifa ediyorum. Kusurumla kabul buyurulmasını ve afv u mağfiret dualarınızı umum Hizb-i Kur’an için niyaz edip istiyoruz.

*Talebeniz Ali*

***
