---
title: "Kastamonu 26 : Risale-i Nur, ehl-i dünya dinsizlerine çok dehşet vermiş"
no: 26
id: "K-26"
konu: "Risale-i Nur, ehl-i dünya dinsizlerine çok dehşet vermiş"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 26 : Risale-i Nur, ehl-i dünya dinsizlerine çok dehşet vermiş

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz kardeşlerim!

Sizlere hergün birer uzun mektup yazmak hakkınız varken, maatteessüf üç seneden beri size göndermek için yazdığım bir mektup şimdiye kadar bekliyor, eski sakomun cebinde duruyor. Demek Risale-i Nur, ehl-i dünya dinsizlerine çok dehşet vermiş ki, dünyalarına karışmadığım halde bu tazyikatı yapıyorlar. Her neyse...

Hiç unutamadığım sebatkâr, ciddî kardeşlerime, hususan ikinci vatanım Barla’daki vefadar sıddıklara pek çok selâm ve dua ederim. Binler hasret ve iştiyakla sizleri düşünen ve her yirmi dört saatte belki yüz defa duayla tahattur eden ve duanıza muhtaç olan,

*Said Nursî*

Bu Arabî tevhîd mektubunu vusûl yolunu tecrübe için gönderdim. Eğer yol selâmet ise, gayet kıymettâr olan 5. Şuâ gönderilecek. Hüsrev ile Şâm'lı benim iki kanadım oldukları halde hiç haber alamadığımdan mahzunum.

***
