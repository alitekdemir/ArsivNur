---
title: "Kastamonu 130 : Feyzi’nin istihracına binaen bir mektup"
no: 130
id: "K-130"
konu: "Feyzi’nin istihracına binaen bir mektup"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 130 : Feyzi’nin istihracına binaen bir mektup

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz Sıddık Kardeşlerim!

Sizin mübarek Ramazanınızı ve kudsî Leyle-i Kadrinizi ve sürurlu bayramınızı tebrik ediyoruz. Lillahilhamd bu sene dualarınızın himmetiyle, hastalık beni yatağa düşürmedi. Ta'cizatını yapıp hafifçe geçti. Bu defa o zatın itirazı münasebetiyle yazdığı mektuplar ve Sabri'nin Eski Said'in lahikaya giren fıkraları münasebetiyle yazdığı mektub ruhumuza büyük bir inşirah ve müteşekkirane bir iftihar verdi.

Size bu defa bayrama manevî bir şekerleme nevinden kudsî Hizb-ül-Ekber'in bir mahsulu olarak, Küçük Hüsrev Mehmed Feyzi'nin bulduğu istihracî fıkrasını size leffen gönderdim. Feyzi diyor ki; Ben bu istihracdaki manidar ve muterizleri susturan "mâdemler", 1. Şua'nın her bir âyetinde maksud ve mukadder olduğunu hisettim. Üstadım'a ittibaen kaydettim.

Nur ve Gül fabrikaları heyetine ve mübarekler ve medrese-i Nuriye ve masum ve ihtiyarlar ve fedakâr hemşirelerimize birer birer selâm ve dua edip, geçmiş Ramazan-ı Şerif ve mübarek Leyle-i Kadirlerini tebrik ediyoruz. Ve Ramazan-ı şerifte bu fakir kardeşinize manevî yardımlarınızı Ramazandan sonra da devamına bütün ruhumla rica edip, Rahmet-i İlahiyeden muvaffakiyetini niyaz ediyoruz.

*el-Bâkî Hüve’l-Bâkî*
*Kardeşiniz*
*Said Nursî*

Aziz, sıddık kardeşlerim! Kahraman Tahir’in tab’ ettiği Vird-ül Kur’an-ül A’zam’ın buradaki ve İnebolu havalisinde teraküm eden hediyelerini Hizb-ül Ekber-i Nuriye’nin de tab’ına medar olmak için bir kısım hediyeleridir, fiyatlarıdır. Bir kısmı da tab’ına teberru’dur. Bir kısmı da borç olarak, mecmuu Mustafa Çavuş vasıtasıyla Sabri Efendi’ye Çerkes oğlu Kâmil imzasıyla posta ile gönderdik. Orada bulunan umum kardeşlerimize binler selâm eder, dualarını isteriz.

*el-Bâkî Hüve’l-Bâkî*
*Risale-i Nur şakirdlerinden*
*Emin, Kâmil, Feyzi*

***

> 1. “Mehmed Feyzi'nin bulduğu istihrâcî fıkra” için bk. Kastamonu Arşivi n.131
