---
title: "Kastamonu 60 : Uhrevî amellerde iştirak düsturu"
no: 60
id: "K-60"
konu: "Uhrevî amellerde iştirak düsturu"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 60 : Uhrevî amellerde iştirak düsturu

<p class="arabic" dir="rtl" title="Meal: “O’nun adıyla” * “Hiçbir şey yoktur ki O'nu hamd ile tesbih etmesin” [İsrâ Suresi, 17:44]">بِاسْمِهِ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Kadir gecesindeki dakikaların âşirelerinin, Kur’an harfleriyle çarpımı adedince Allah’ın selâmı, rahmeti ve bereketleri üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ بِعَدَدِ حَاصِلِ ضَرْبِ عَاشِرَاتِ دَقَائِقِ لَيْلَةِ الْقَدْرِ فِى حُرُوفِ الْقُرْآنِ</p>

Aziz, sıddık kardeşlerim!

**Evvelâ**: Bütün ruh u canımla mübarek Ramazanınızı tebrik ederim. Ve o mübarek şehirde ettiğiniz duaların, Cenâb-ı Hak yanında makbul olmasını Erhamürrâhimîn’den niyâz ederim.

**Saniyen**: Bu seneki Ramazan-ı Şerif; hem âlem-i İslâm için, hem Risale-i Nur şakirtleri için gayet ehemmiyetli, pek çok kıymetlidir. Risale-i Nur şakirtlerinin iştirâk-i a’mâl-i uhreviye düstur-u esasiyeleri sırrınca, herbirisinin kazandığı miktar, herbir kardeşlerine aynı miktar defter-i a’mâline geçmesi, o düsturun ve rahmet-i İlâhiyenin muktezası olmak haysiyetiyle, Risale-i Nur dairesine sıdk ve ihlâsla girenlerin kazançları pek azîm ve küllîdir. Herbiri, binler hisse alır. İnşaallah, emval-i dünyeviyenin iştirâki gibi inkısam ve tecezzî etmeden, herbirisine, aynı amel defterine geçmesi, bir adamın getirdiği bir lamba, binler âyinelerin herbirisine aynı lamba inkısam etmeden girmesi gibidir. Demek, Risale-i Nur’un sadık şakirtlerinden birisi leyle-i Kadr’in hakikatini ve Ramazan’ın yüksek mertebesini kazansa, umum hakikî sadık şakirtler sahip ve hissedar olmak, vüs’at-i rahmet-i İlâhiyeden çok kuvvetli ümitvârız.

**Sâlisen**: Fedâkar ve sebatkâr kardeşimiz Halil İbrahim'in haddimden bin derece ziyâde hüsn-ü zannı ile istimal ettiği tâbirat, mektubunda gösterdiği samimiyet; şiddet-i merbûtiyeti ve sarsılmaz alâkasını gösteriyor. Onun Üstadına karşı tâbiratını Risale-i Nur hakkında muvâfık bulduğumuzdan “Üstad” kelimesini kaldırdık, onun yerine «Risale-i Nur'u» bıraktık. Risale-i Nur'u onun merhabalarına muhatab ettik. Öylece Lâhika fıkraları içine girdi.

Benim tarafından ona yazınız ki: Şimdiye kadar, onu Risale-i Nur'un erkân-ı mühimmesindendir diye erkanlar içinde her vakit benim kazancımda ismiyle hissedardır. Onunla teşrik-i mesâi eden İnce Mehmed gibi ve hapiste kitâbetiyle Risale-i Nurun tesvidinde çok hizmet eden Şefik Bey gibi kardeşlerime selâm ederim. Halil İbrahim'in Hüsrev hakkındaki nurlu fıkrası beni mesrur etti.

**Râbian**: Hulusi Beyin gayet samimî ve dikkatli ve nükteli olan Sabri'ye yazdığı mektub; Hulûsinin daima ihlâsı ve sadâkat ve terakkisini gösteriyor. Benim tarafımdan da ona yazınız ki, şakirtlerin erkânında birinciliği daima muhafaza ediyor. O benden hiç ayrılmamış gibi bir vaziyettedir.

**Hâmisen**: Mübareklerin köyünden ve cemaatinden ve merhum Lütfü'nün haleflerinden ve askere giden Küçük Hüseyin bana bir iki mektub yazdı, ben cevabını yazmıştım, şimdi ise mektubun cevabını alamadım diye yazıyor. Öyleyse o mübarekler benim tarafımdan ona cevab yazsınlar, daimâ kalemi işlediği gibi, yine askerliği müddetince öylece hissedardır. Mektub yazmadığıma gücenmesin. Hem terhisten sonra benim yanıma gelmek arzu edip yazıyor. Gelmek münâsib değil.

Mübareklerin ve başta birinci Abdurrahman, Büyük Mustafa ve Hâfız Mustafa ve kahraman Küçük Ali olarak cemaatlerine selam ederim. İslâm Köyü ile Atabey başta kahramanı Hâfız Ali ve Lütfü varisleri ve halefleri Sav Köyünün başta Hacı Hâfız ve kahramanları olarak pek çok selâm ederim. Ve o havalilerde bulunan bütün kardeşlerimize ve Isparta'da ve bilhassa Barla ve Bedrede, Eğirdirde bulunan kardeşlerimize birer birer selam ederim ve dua ve Ramazanlarını tebrik ederim ve duâlarını isterim. Buradaki kardeşlerinizde sizlere selam ve Ramazanınızı tebrik ediyorlar.

Hüsrev’in askere alınmasıyla müfârakatinin verdiği heyecan, nazar-ı dikkati tâ buraya kadar da celp ettiğinden, ihtiyât her vakit münâsip olduğu gibi, şimdi de münâsiptir.

*el-Bâkî Hüve’l-Bâkî*
*Duanıza çok muhtaç kardeşiniz*
*Said Nursî*

***
