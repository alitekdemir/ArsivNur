---
title: "Kastamonu 254 : Hulusi’nin Sabri’ye yazdığı bir fıkra"
no: 254
id: "K-254"
konu: "Hulusi’nin Sabri’ye yazdığı bir fıkra"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 254 : Hulusi’nin Sabri’ye yazdığı bir fıkra

<p class="takdim">[Hulusi’nin Sabri’ye yazdığı bir fıkradır]</p>

<p class="arabic" dir="rtl" title="Meal: “O’nun adıyla” * “Hiçbir şey yoktur ki O'nu hamd ile tesbih etmesin” [İsrâ Suresi, 17:44]">بِاسْمِهِ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz ve muhterem uhrevî kardeşim!

Zelzele bahsinin tetimmesi hakkındaki risale ile, Fihriste hakkındaki emri kemal-i ta’zimle aldım. Fakat maatteessüf şimdi evden, risalelerden uzaktayım. Yanımda mahdud miktarı var. Maalmemnuniye bu vazifeyi yapmak isterim. Fakat bilmem ki kader-i İlahî ne zaman muvaffak edecektir. Üstadımın nurlu eserlerini model ittihaza ve kalemi ihtiyarsız tahrike muvaffak olduğum zaman, emir yerini bulacaktır.

<p class="arabic" dir="rtl" title="Meal: “Şüphesiz, Allah sabredenlerle beraberdir.” [Bakara Sûresi, 2:153; Enfâl Sûresi, 8:46]">اِنَّ اللّٰهَ مَعَ الصَّابِرِينَ</p>

Üstad-ı muhteremimin iltifatları, temennileri Cenab-ı Hakk’a nihayetsiz hamd ve şükre vesile oldu. Dünya herc ü merci hakkındaki kanaatım o kadar vâzıh olmamakla beraber, aziz Üstad’ın isabetli takdirine müşabihtir. Allah-u Zülcelal kemal-i keremiyle müslümanlara maddî zararlarını, manevî intibahlarını mûcib olan zelzele-i arziye cezasından başka bir mücazat vermesin. Ve ehl-i imanı zelzeleden bihakk-ı Sure-i Zilzal muhafaza buyursun, âmin.

Üstadım lütfediyor ve muhaberenin kesilmediğini emir buyuruyorlar. Elhamdülillah hayatım ancak maddî olmasa bile manevî muhabere ve muvasalanın zevkiyle teselli bulmakta ve geçmektedir, kanaatindeyim. Risale-in Nur’un nevvar esasları, hülâsaları, düsturları bütün müşkillerimi halle kâfi geliyor. Onlarla yakınlık her türlü muhabere ve muvasaladan daha zevkli, daha şevkli olduğu için nihayetsiz şükre vesile oluyor. Vaziyet ve halim heyhat bu bîçareyi o zevk ve şevkten çok geri bırakıyor. Dualarınıza çok muhtacım.

Başta mübarek Üstadımın hürmet ve ta’zimle ellerinden öper, hayır dualarını istirham eylerim. Bütün kardeşlerime selâm ve hürmet ve şükranımı ve ebedî saadete mazhar olmaları temenniyatımı arzederim. Kusurumu afv buyurup, hürmetlerimi kabul ederek duanıza dâhil etmenizi hâssaten rica ederim.

*Muhibb-i muhlisiniz*
*Hulusi*

***
