---
title: "Kastamonu 293 : Salih’in Nur hizmetleri hakkında fıkrası"
no: 293
id: "K-293"
konu: "Salih’in Nur hizmetleri hakkında fıkrası"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 293 : Salih’in Nur hizmetleri hakkında fıkrası

<p class="arabic" dir="rtl" title="Meal: “O’nun adıyla” * “Hiçbir şey yoktur ki O'nu hamd ile tesbih etmesin” [İsrâ Suresi, 17:44]">بِاسْمِهِ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz Üstadım! Sen Isparta’da iken yanınıza gelmiştim. Fakat ümmi olduğum için Risale-in Nur’dan istifade edememiştim. Çok teessür ediyordum. Sonra Mübarekler Heyeti tarafından beni Risale-in Nur’a sevketti. Cenab-ı Hakk’a şükür, üç oğlumla beraber Risale-in Nur’u yazıyor. Birinci mahdumum İsmail Hakkı namında, Kur’anı hatmedip Risale-in Nur’u yazıyor. İkinci mahdumum Osman Nuri, onbeş yaşında Kur’anı hatmetti, hâfızlığa başladı. Risale-in Nur’u yazmağa başlamış. Üçüncüsü Ali Rıza altı yaşında, <span class="arabic" dir="rtl" title="Meal: “Allah işitmiştir.” Mücadele Suresi, 58:1">قَدْ سَمِعَ اللّٰهُ</span> cüz’üne gelmiş, Risale-in Nur’u yazıyor. Hem köyümüzde her hanede ne kadar nüfus varsa, Risale-i Nur’u okuyup yazmayan kalmadı. Köyümüzün yakınında 50 haneden ibaret olan Viran Karyesi’nde 40'tan fazla yazıyorlar. Vazifelerinin devamına Cenab-ı Hak da muvaffak eder inşâallah.

Ve Risale-in Nur’un bir kerameti de şudur: Köyümüzde her birimiz birkaç san’atla meşgul olduğumuz halde idareden yine şikayet ediyorduk. Fakat şimdi ise, eski çalıştığımızın sülüsünü çalışmıyoruz, Cenab-ı Allah öyle bir berekât, öyle bir kanaat veriyor ki, şükründen âciziz. Başta Hacı Hâfız olmak üzere umum kardeşlerimiz, orada bulunan kardeşlerimizin cümlesine ve cümlenize ayrı ayrı selâm eder ve bayram-ı şerifinizi tebrik ederiz.

*Sava’lı âciz, fakir, bîçare talebeniz*
*Salih*

***
