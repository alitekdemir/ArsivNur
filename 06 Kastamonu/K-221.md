---
title: "Kastamonu 221 : Size bu defa 3 parça gönderiyorum"
no: 221
id: "K-221"
konu: "Size bu defa 3 parça gönderiyorum"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 221 : Size bu defa 3 parça gönderiyorum

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz, sıddık kardeşlerim!

Lillahilhamd bu havalide Risale-i Nur kendi kendine tevessü’ ediyor ve bilhassa Hüsrev’in mektubundaki bin kalem ile mübareklerin mektubundaki ümmilerin kalemleri öyle bir kamçı ve teşvik oldu ki, en tenbellerini şevkle çalışmaya sevk etti. Ve o iki mektub tılsımlı, efsunlu, tesirli nüshalar gibi muhafaza ediliyor ve okutturuluyor. Onları görenler, o mektublardan anlarlar ki: Bu usanç verici zamanda ekmekten, nafakadan ve her hâdiseden ve her hacetten ziyade Risale-i Nur’a ihtiyaç var ki, böyle fevkalâde oluyor. Hüsrev’in daima isabetli ve faideli ve çok yüksek fikri her vakit Kur’an hizmetinde kıymettardır. Yalnız bu cümlesi “İhtiyata o kadar ihtiyaç kalmamış” diye bir ihtiyatsızlık olabilir. Çünki münafıklara karşı daima ihtiyat lâzımdır.

Şamlı Hâfız Tevfik'in Mu'cizât-ı Ahmediyeyi yazması eski kıymettar yazılarını sahife-i hasenâtında yazılar yazmaya sevk ediyor. Ve hakikatli Hakkı'nın kalemle yardıma koşması tam hakikatli bir talebe olduğunu ispat ediyor. Re'fet, Mesut ve Zekai gibi kardeşlerimiz inşallah eski hizmetlerine neşvünema verdirmeye ve kurutmamaya çalışıyorlar. Çalışacaklarını kavî ümit ederiz.

Size bu defa 3 parça gönderiyorum:

**Birisi**: Ahmed Nazif'in Sabri ve Hâfız Ali'ye karşı sırr-ı tevafuklarına bakar bir mektubudur.

**İkincisi**: Şefkat yüzünden tehlikeye düşen Risale-i Nur mensuplarından bir ikisine bir ilaçtır.

**Üçüncüsü**: 30 sene evvel Eski Said'in eserlerinde bulunan siyaset-vâri ve istikbale dair meselelerinde ki kusurlarına ve hakikatlerine dair bir parçadır. Öyle eski matbu eserlerin münasebet olanların başında yazılsa münasip olur.

Umum kardeşlerimizin ve bilhassa hâslarına ve ümmi katiplere birer birer selam ve dua ediyoruz, dualarını rica ederiz.

*Kardeşiniz*
*Said Nursî*

***

> 1. Gönderilen 1. Parça için bk. Kastamonu Arşivi n.44 nolu mektup. 2. Parça için bk.Kastamonu Arşivi n.45 nolu mektup. 3. Parça için bk.Kastamonu Arşivi n.46 nolu mektup.
