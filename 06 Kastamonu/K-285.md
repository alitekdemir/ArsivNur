---
title: "Kastamonu 285 : Ahmed Nazif’in, Üç şefkat tokadı yediğine işaret eden bir fıkrası"
no: 285
id: "K-285"
konu: "Ahmed Nazif’in, Üç şefkat tokadı yediğine işaret eden bir fıkrası"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 285 : Ahmed Nazif’in, Üç şefkat tokadı yediğine işaret eden bir fıkrası

<p class="takdim">[Risale-in Nur’un gayet ehemmiyetli bir şakirdi ve bir rüknü Ahmed Nazif’in bilmeyerek Risale-in Nur’un intişarına zarar verecek bir harekette bulunmasıyla birden üç şefkat tokadını yediğine işaret eden bir fıkrasıdır.]</p>

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Yâ eyyühe-l Üstad-ül A’zam ve-l Mürşid-ül Ekrem Efendim Hazretleri!

Mübarek dest damenlerinizden hasret ve iştiyakla öperek ihlas-ı tam ile merbut ateşli kalbimle arz-ı ta’zimat eder ve kudsî ve müstecab dualarınızı ve himmet ve irşadat-ı üstadanelerini hulus-u kalble dileyerek, sıhhat ve selâmet ve âfiyetinizle saadet-i dareyne mazhariyetinizi Cenab-ı Rabb-i İzzet’ten niyaz eylerim.

Sevgili Üstadım! Bir seneyi mütecaviz, uzun bir müddetten beri hasret ve iştiyakına tahammül edemiyerek ve Üstadımın mükerrer emirlerine muhalefetle isyankâr bir vaziyet alarak, Risale-i Nur denilen menba-ı nur ile havz-ı kevser ve hâdi-i mükerrem ve fakr ve aczlerin çare-i necatı, masum ve bîçarelerin şâfi’i ve halaskârı, ol Nebi-i Zîşan’ın Aleyhissalâtü Vesselâm’ın vârisi ve âlem-i İslâm’ın asırlardan beri bekledikleri sahib-i zuhuru, gavs-ı a’zamı, kutb-ul aktabı ve âhirzaman ve yevm-ül beter’in yegâne pırlantası ve elmas kılıncı olan Risale-in Nur’dan almakta bulunduğum manevî ilham ve feyz ü necatı az görerek, kanmayarak âdi ve âciz ve cahil şahsımın bizzât ve maddeten de manevî Âl-i Resul Aleyhissalâtü Vesselâm ile 5 dakikalık sohbetin derece-i kudsiyesinden hissedar olmak gibi çok kıymetli manevî kazancı maddeten kazanmak ve tese’ül etmek ve ebedî hayat-ı istikbaliyemin medar-ı tesellisi olmak gayesiyle masumane hareketim mahcubane avdetimi intaç etti. Çok şükür olsun ki, o menba-ı nur ve havz-ı kevserin manevî misafiri olarak maddî ziyafetine mazhar ve çok kıymetli ikramlarına nail olduğumuzdan nasibimizi alarak, o mübarek nurun şefkatli ve hafif üç tokatlarına hedef oldum:

**Birisi**: Hilaf-ı emr oraya gittiğim gün, yüzümde o manevî tokat eseri şişti ve ağrı ziyadeleşti.

**İkincisi**: Ceza-yı nakdî diye bizden yolda ceza aldılar.

**Üçüncüsü**: Yolda otomobilimiz bozuldu. Gece 5 saat yayan yol zahmeti çektik.

Fakat çok mesrurane avdetimizde yoldan gece vakti zavallı Ahmed’in 19 manidar numaralı makinasının saklanmasından (sakatlanmasından) gecede beş saat kadar uzun yol yürüyerek, Risale-in Nur’un son şefkat tokadına mazhar olduğumuza hamd ve şükrederek geldik. Bu seyahat müddeti zarfında, üzerimde dolaşan müteaddid hastalıkların da hamdolsun tedavi ve şifa bulduğunu kemal-i ihtiramla arzeyler ve afv-ı üstadanelerini hâlisane merbutiyetle rica ve istirham eylerim, kıymetli Üstadım Efendim Hazretleri!

*Günahkâr, âsi talebe ve hizmetkârınız*
*Ahmed Nazif Çelebi*

**Aded**

1 Ali Remzi yeni talebe

1 (19) Ahmed bin Hasan

1/3 İmam ve Hatib Mehmed Ali Efendi’nin

Kur’an-ı Kerim’in meşinli kabı altın yaldızlı tezyin edilmek üzere İstanbul’a gönderilmiştir. Cüz’ün Salahaddin okumaktadır. Ramazan’da hatm-i şerif yapılmak üzere arkadaşlar va’dediyorlar. Kat’î kanaat edildiği takdirde Ramazan-ı Şerif’te burada kalacağını arzeylerim. (Nazif Çelebi)

Bu mektub tashihatıyla Isparta kardeşlerimizin mektubu…… Şefkat Tokatları içinde nüshamıza yazdık. Sen de tashihatımızı kabul edersen, Risale-in Nur’un lâyık gördüğünüz tavsifatınız haysiyetiyle yazmak hakkındır. (Said)

***
