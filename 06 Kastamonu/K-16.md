---
title: "Kastamonu 16 : Yeni ihtiyar Said’in genç ve dinç Saidleri"
no: 16
id: "K-16"
konu: "Yeni ihtiyar Said’in genç ve dinç Saidleri"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 16 : Yeni ihtiyar Said’in genç ve dinç Saidleri

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Yazdığınız ve yazacağınız harfler adedince Allah’ın selâmı, rahmeti ve bereketleri üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ بِعَدَدِ حُرُوفِ مَا كَتَبْتُمْ وَمَا تَكْتُبُونَ</p>

Aziz, sıddık, mübarek kardeşlerim!

Sizlerin bu bayram mânevî hediyeniz, bayramımı öyle bir tebrik etti ki, binler kederim olsaydı silerdi. Bin bârekâllah! Böyle bir zamanda böyle ihlâslı sadakat, livechillâh uhuvvet ve fî-sebîlillâh muavenet, ancak âlî-himmet sıddîkînlerde bulunur. Hâlık-ı Zülcelâle hadsiz hamd ve şükür olsun ki, sizin gibileri, Kur’ân‑ı Hakîme hâdim ve Risale-i Nur’a şakirt eylemiş.

Hüsrev kardeş! Senin, umum kardeşlerin namına bayram tebriki hesabına, başta Kur’ân’ın baştaki çok şirin ve güzel cüzleri olarak Mektubat’ın kısm-ı âzamını hediye etmekliğiniz, bin tebrik hükmünde oldu. Bin Bârekâllah!

Küçük Ali kardeşim! Senin, büyük mânevî hediyen beni cidden şaşırttı, çok mütehayyir etti. O mükemmel yazılar, Büyük Ali’nin, yoksa Küçük Ali’nin mi, bilemedim. Benim için yeniden dünyaya bir Abdurrahman, bir Lütfü gelmiş gibi, Büyük Hâfız Ali’nin sisteminde bir kahraman yardımcı ve iki mübarek ve hâlis ve kıymettar Mustafa’ların elinde bir elmas kılıç, buranın fethinde benim gibi bir âcizin muavenetine koşuyor gördüm. Mâşallah, büyük Hâfız Ali’nin nuranî ve büyük fabrikası Kuleönü’nü de içine almış gibi, aynı kalem, aynı tarz, aynı iktidar göstermişsin. Risale-i Nur’un tam kametine yakışacak nakışlar, murassâ elbise giydirmişsiniz.

Size bu defa zelzele münasebetiyle hem ins, hem manevî tarafından sorulan beş-altı küçücük suallere gayet kısa cevaplar gönderiyorum. Ondördüncü Söz’ün âhirindeki bahse tetimmedir. O cevablar dahi hem manevî ihtar ile mühim noktalarda beni sükûta mecbur etmek ile hissettim ki, size de bir faidesi vardır.

Kardeşlerim! Fihristeden sonra te'lif edilen risalelerin fihristelerini, ötekilerin tarzında yazmasını size bırakıyorum. Ben şimdi eski gibi her risaleyi hülasa edemiyorum. Sizler eski genç Said'in değil, belki yeni ihtiyar Said'in genç, dinç Saidlerisiniz, onun vazifesini yaparsınız.

Kardeşlerim! 3. Keramet-i Aleviye’de, Sahabe ve Şakk-ı Kamer'e aid zeyillere işaret bahsinde denilmiş: “Sözlerin ve bir nüshada risalelerin, risale şekline giren yalnız iki zeyl var. Başka küçük zeyiller ya hâtimedir, ya hâşiyedir. Onun için İmam-ı Ali (R.A.) onları müstakil bir risale nazarıyla bakmamış. Hem bu iki zeyli, çok ehemmiyetleri olduğundan ayrı bir tarz ibare ile işaret etmiş.”

Umum kardeşlerime ve bilhassa çalışkanlara bayramlarını tebrik ile birer birer selâm ediyorum. Duanıza muhtaç ve size müştak kardeşiniz

*Said Nursî*
