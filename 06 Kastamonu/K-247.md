---
title: "Kastamonu 247 : Hüsrev’in bir fıkrası"
no: 247
id: "K-247"
konu: "Hüsrev’in bir fıkrası"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 247 : Hüsrev’in bir fıkrası

<p class="takdim">[Büyük Hüsrev’in bir fıkrasıdır]</p>

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Kıymetdar kardeşim H. Sani’ye ve sevgili kardeşim Hâfız Ali’ye!

Pek büyük sürurları ve beşaretleri ihtiva eden ve bir haftadan beri hergün vüruduna intizarda bulunduğum çok kıymetdar mektubunuzu aldım. Uzun seneler sa’yini toprağa atıp sünbüllenmesi için yağmurun vüruduna intizaren Hâlık’a el açıp yalvaran bir çiftçi gibi, gözlerim o âb-ı hayatı serpen ve Risale-i Nur’un neşv ü nema devresine ayak atmakta olduğumuzun haberini veren müjdeleri, sevgili Üstadımızın yazılarında gördü. "Bînihaye hamd ü sena bizi yaratan Zât-ı Zülcelal Hazretlerine olsun" dualarını ederken; kalbim kendini istilâ eden sevinçlerle doldu, ruhum intizarının semerelerinin beşaretleriyle sürurlandı. Hiç de liyakatım olmadığı, nasiyeleri ciddiyet ve sadakatın şualarıyla parlayan Nur Cemaatı arasında kendini gören bu hakir kardeşinizin letaifleri, inayet ve hıfz-ı İlahî gibi bütün mahlukatın her vakitte ve her halde muhtaç olduğu bu iki azîm lütfa mazhariyetten dolayı müstağrak-ı sürur oldu. Acaba sekiz-on seneden beri hem şahsıyla ve hem de zulümlü zulümatları yırtan, seradan Süreyya’ya kadar kendine mukabil olan kalblere feyizlerini takdim eden âsârıyla tarîk-i hidayeti gösteren sevgili Üstadımızın arkasından koşup gitmeyi ve onunla kabrin kapısını açmayı ve onunla haşirde ve daha ötesi olan Cennette beraber olmayı, hangi talebesi var ki istemesin?

Her birimiz sevgili Üstadımızla senelerden beri beraber bulunduğumuz halde; kim var ki, ondan maddî ve manevî zerre kadar olsun bir mazarrat gördüğünü veya işmam ettiğini söyleyecek çıksın? Bütün hayatını Allah’a hasreden bir hâdim-i Hak arkasında gitmek ve Cenab-ı Hakk’ın pek büyük bir lütfu olan Risale-in Nur cemaatı içinde kendisini görmek şerefine nail olmak, ne büyük saadet ne büyük şeref-i ikram ki; Hâlıkımız bize bunları ihsan etmiş.

Evet sevgili kardeşlerim! Hepimiz biliyoruz ki; kıymet bizim zekâvetimizde veya servetimizde veyahut maddî güzelliğimizde hiç değildir. Aktablar arasında bir kısım nuranî zâtların iltifatları ise, sırf Kur’anî hizmetimizdeki faaliyetimiz değil midir?

Sevgili kardeşlerim! Yazmak ve konuşmak istiyorum, fakat sözlerim malûmu i’lam olduğu için sustum. Affımı rica eder, hürmetlerimi takdim eder, cümlenize binler selâm ederim.

*el-Bâkî Hüve’l-Bâkî*
*el-hubbu fillâh*
*Hakir kardeşiniz*
*Hüsrev*
