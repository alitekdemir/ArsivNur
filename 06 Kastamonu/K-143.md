---
title: "Kastamonu 143 : Karadağ’ın bir meyvesi"
no: 143
id: "K-143"
konu: "Karadağ’ın bir meyvesi"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 143 : Karadağ’ın bir meyvesi

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

## Karadağ’ın bir meyvesi

Aziz kardeşlerim!

Bu defa mektup yerinde bu meyveyi gönderiyoruz. Bir âyetin mânâ-yı işârîsinin külliyetinden bir ferdi, Hürriyetten bu âna kadardır… Teşrin-i Sâni 30. gün, 1358 de, Karadağ başına çıkıyordum. “İnsanların, hususan Müslümanların bu teselsül eden helâketleri ve hasaretleri ne vakitten başladı, ne vakte kadar devam…” hatıra geldi. Birden, her müşkülümü halleden Kur’ân-ı Mu’cizü’l-Beyan Sûre-i Ve’l-Asr’ı karşıma çıkardı. “Bak.” Dedi. Baktım. Her asra hitap ettiği gibi, bu asrımıza da daha ziyade bakan

<p class="arabic" dir="rtl" title="Meal: “Yemin olsun Asra. İnsan muhakkak hüsrandadır.” [Asr Sûresi, 103:1-2]">وَالْعَصْرِ * اِنَّ الْإِنْسَانَ لَفِى خُسْرٍ</p>

âyetindeki <span class="arabic" dir="rtl" title="">اِنَّ الْإِنْسَانَ لَفِى خُسْرٍ</span> makam-ı cifrîsi 1324 edip Hürriyet inkılâbıyla başlayan tebeddül‑ü saltanat ve Balkan ve İtalyan harpleri ve 1. Harb-i Umumî mağlûbiyetleri ve dehşetli muahedeleri ve şeair-i İslâmiyenin sarsılmaları ve bu memleketin zelzeleleri ve yangınları ve 2.Harb-i Umumînin zemin yüzünde fırtınaları gibi, semavî ve arzî musibetlerle hasâret-i insaniye ile <span class="arabic" dir="rtl" title="">اِنَّ الْإِنْسَانَ لَفِى خُسْرٍ</span> âyetinin bu asra dahi bir hakikati, maddeten aynı tarihiyle gösterip, bir lem’a-i i’câzını gösteriyor.

<p class="arabic" dir="rtl" title="Meal: “Ancak iman eden ve güzel işler yapanlar müstesnâ.” [Asr Sûresi, 103:3]">اِلاَّ الَّذِينَ آمَنُوا وَعَمِلُوا الصَّالِحَاتِ</p>

ise makam-ı cifrîsi (âhirdeki <span class="arabic" dir="rtl" title="">ﻫ ت</span> sayılır. Şedde sayılmaz.) 1358 olan bu senenin ve gelecek senenin aynı tarihini göstermekle o hasâretlerden, bâhusus mânevî hasâretlerden kurtulmanın çare-i yegânesi iman ve a’mâl-i saliha olduğu gibi.. ve mefhum-u muhalifiyle, o hasâretin de sebeb-i yegânesi küfür ve küfran, şükürsüzlük, yani imansızlık, fısk ve sefahet olduğunu gösterdi. Sûre-i Ve’l-Asr’ın azamet ve kudsiyetini ve kısalığıyla beraber gayet geniş ve uzun hakaikin hazinesi olduğunu tasdik ederek Cenâb-ı Hakka şükrettik.

Evet, âlem-i İslâm, bu asrın hasâreti olan bu dehşetli 2. Harb-i Umumîden kurtulmasının sebebi, Kur’ân’dan gelen iman ve a’mâl-i saliha olduğu gibi; fakirlere gelen acı, açlık ve kahtın sebebi, orucun tatlı açlığını çekmedikleri ve zenginlere gelen hasârât ve zayiatın sebebi de, zekât yerinde ihtikâr etmeleridir. Ve Anadolu’nun bir meydan-ı harp olmamasının sebebi, <span class="arabic" dir="rtl" title="Meal: “Ancak îmân edenler müstesnâ..”">اِلاَّ الَّذِينَ آمَنُوا</span> kelime-i kudsiyesinin hakikatini fevkalâde bir surette yüz bin insanların kalblerine tahkikî bir tarzda ders veren Risale-i Nur olduğunu, pek çok emareler ve şakirtlerinden binler ehl-i hakikat ve dikkatin kanaatleri ispat eder.

Ezcümle: Emarelerden biri, Risale-i Nur’a sıkıntı veren, veyahut hizmetinden çekilen pek çok adamların tokat yemeleri gibi.. Bu sene, bu memleketin etrafında umumî bir tarzda Risale-i Nur’un intişarına sıkıntı verip şimdiki bir nevi tevakkuf devresi vermek hatâsıyla, şimdiki umumî sıkıntının bir sebebi olduğunu göstermesidir.

*Said Nursî*

***
