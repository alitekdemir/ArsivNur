---
title: "Kastamonu 251 : Rüşdü’nün, Hüsrev'in ezan meselesine dair rüyası"
no: 251
id: "K-251"
konu: "Rüşdü’nün, Hüsrev'in ezan meselesine dair rüyası"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 251 : Rüşdü’nün, Hüsrev'in ezan meselesine dair rüyası

<p class="takdim">[Kahraman Rüşdü’nün bir fıkrasıdır]</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Çok muhterem ve canımdan sevgili Üstadım Efendim Hazretleri!

Mehmed Feyzi ve Tahsin kardeşlerimle medar-ı muarefe olmak üzere son yazdığınız haşiyeleri yazarken, Erzincan’ın zelzelesinden sonra, Hüsrev kardeşimin ezan meselesinden mukaddem görmüş olduğum bir rü’yayı hatırladım.

Sevgili Üstadım, rü’ya şudur: Bir meydanlıkta Peygamberimiz Aleyhissalâtü Vesselâm’ı uzun ve kalınca bir direk üzerinde oturmakta olduğunu görüyorken, baktım benzi sarı ve sakal-ı şerifi sarı idi. Birdenbire ayağa kalkarak, yanında bulunan dokuz-on kadar eşhastan siz Üstadımıza Kastamonu’dan ve bize de buradan yani Isparta’dan, ben de Erzincan’dan manevî taarruz edelim dedi. Hemen uyandım. Elhamdülillah Peygamberimiz Aleyhissalâtü Vesselâm Efendimizi ilk gördüğüm rü’yam olduğu için çok sevinmiştim. Allah hayreylesin.

*el-Bâkî Hüve’l-Bâkî*
*Talebeniz Rüşdü*

***
