---
title: "Kastamonu 231 : Bazı risale tashihleri"
no: 231
id: "K-231"
konu: "Bazı risale tashihleri"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 231 : Bazı risale tashihleri

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz sıddık kardeşlerim!

Sizin bu defa hem çok güzel, hem çok tevafuklu, hem kesretli nüshaları yazdığınız Hüccet-ül Baliğa mecmuası, sizin elinize geçen yeni huruf nüshasında yanlışları vardı. Siz de ona göre yazdığınızdan çok yerlerde yanlışlar vardı. Siz kendinizde olan Âyet-ül Kübra ile ve 32. Söz’ün 1. Mevkıfı ve Tabiat Risalesi, daha mecmuadaki parçaları hangi kitabdan alınmış ise, güzelce elinizdeki mecmualar o kitablar ile tashih edilsin. Biz de öyle yapıyoruz.

Ezcümle: Hüccetullah mecmuasının 115. sahifesinde 30. Lem’anın 3. Nüktesinin 3. Noktasının âhirlerinde bulunan "Ahmak zannedilen Sofestaîlerin akıllılarıdır" cümlesinde bir elif noksaniyetiyle mana bozulmuş. Doğrusu budur; "Sofestaîler en akıllılarıdır."

Size evvelce yazdığımız gibi bizim için yazacağınız Münacat Risalesi’nden, münacat-ı Aleviyenin tercümesinden sonra gelen Türkçe kısmı, yirmi-otuz nüsha kadar olsun. Buradaki Hizb-i Nurî nüshalarının âhirlerine ilhak etmek için o kıt’a da olsun ve bir kısmı da Mukaddime-i Haşriye ile beraber olsun. Hüccetullah mecmuasının âhirine girecek o kıt’a da olsun.

Hakikaten kardeşlerim sizin faal kalemleriniz Risale-i Nur’u matbaalara muhtaç etmiyor. Bu defa nüshalarınızın size kazandıracağı sevabları pek azîmdir. Asrî matbaacılar o hayra lâyık değildiler ki öyle oldu.

<p class="arabic" dir="rtl" title="Meal: “Hayır, Allah'ın seçtiği şeydedir.”">اَلْخَيْرُ فِي مَا اخْتَارَهُ اللّٰهُ</p>

Bu fıkra Gençlik Rehberi’nin “Bir zaman Eskişehir Hapishanesinin penceresinde oturmuştum” serlevhasıyla yazılan fıkrasında “İman, bu dünyada dahi temin ettiği bir manevî Cennet’e girmek” cümlesine bir hâşiyedir:

[^1] : Evet iman, bu dünyada dahi Cennet lezaizini mânen verebilir. Yüzer lezzetli ışıklarından bu tek faydasına bak. Nasılki senin gayet sevdiğin ve müfarakâtından titrediğin bir zâtı bir tehlikede ölüyorken gördüğün dakikasında, Hekîm-i Lokman ve Hızır gibi bir doktor geldi. Birden dirildi. Ne kadar derince bir sürur, bir sevinç hissediyorsun... Öyle de, Sen sevdiğin ve alâkadar olduğun ölmüşlerin adedince sevinçleri, sürurları îman veriyor. Çünki mazi mezaristanında milyonlarla sence mahbub zâtlar mahvdan ve ölümden, birden îman nuruyla senin karşında diriliyorlar. "Ölmemişiz ve ölmeyeceğiz" deyip hayat buluyorlar. O hadsiz firaklardan gelen hadsiz elemler yerine, visal ve hayat bulmalarından nihayetsiz lezzetler ve sevinçler, îman noktasında bu dünyada dahi geldiğini gösteriyor ki: Îman öyle bir çekirdektir ki; ehl-i îmana Cennet'i bütün lezaiz ve mehasiniyle sünbül veriyor ve verecektir.

*Said Nursî*
