---
title: "Kastamonu 297 : Salahaddin Çelebi’nin, vazifedar bir arkadaşına yazdığı mektubun parçası"
no: 297
id: "K-297"
konu: "Salahaddin Çelebi’nin, vazifedar bir arkadaşına yazdığı mektubun parçası"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 297 : Salahaddin Çelebi’nin, vazifedar bir arkadaşına yazdığı mektubun parçası

<p class="takdim">[Salahaddin’in bir vazifedar arkadaşına yazdığı bir mektubun parçasıdır.]</p>

Siz garbda, bendeniz şarkta Risale-i Nur’un iki âciz şakirdi, belki binlerce şakirdleri sırran ihlasla Risale-i Nur’a çalışıyor.

<p class="arabic" dir="rtl" title="Meal: “Elhamdulillah, bu Rabbimin bir fazlıdır.”">اَلْحَمْدُ لِلّٰهِ هٰذَا مِنْ فَضْلِ رَبِّى</p>

Türkiye’nin hududlarını tam muhafaza etmeğe çalıştırılıyorlar. Temennilerinizin meftunuyum.

Mâşâallah İhsan Abdurrahman kardeşim, hakikaten siz Risale-i Nur’a bir ihsansınız. Hakikî sahibimiz Zât-ı Zülcelal Hazretleri İslâm âlemine bu asırda bir güneş olan Risale-i Nur’u ihsan etmiş. Biz âciz, cahil, fakir, zaîf kullarını bu güneşin motoru, dinamosu veya çarkı hükmünde istihdam ettiğinden; bu kudsî vazife-i Kur’aniyenin bütün maddî ve manevî vazifelerimizin üstünde olduğunu derk ederek, motorumuzu sıhhatli çalıştırarak, bu nurlu ziyanın daha fazla kuvvetli ve küre-i arzı ihatalaması ve hattâ etrafındaki yıldızları kendine celb ve cezbetmesi için tasavvurumuzdan fazla ihlasla, terk-i enaniyetle ve mahviyetle, aczle, şükürle, tesanüdle çalışmak îcab ediyor. Azmeder, çalışırsak, bizi bu kudsî vazifede istihdam eden Hâlıkımız Ferd, Hayy, Kayyum, Hakem, Adl, Kuddüs ism-i mübareklerinin tecellisiyle muhakkak muvaffak edecektir.

*Risale-i Nur şakirdlerinden*
*Salahaddin Çelebi*

***
