---
title: "Kastamonu 126 : Hizbü’l Ekber-i Kur’ânî hakkında"
no: 126
id: "K-126"
konu: "Hizbü’l Ekber-i Kur’ânî hakkında"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 126 : Hizbü’l Ekber-i Kur’ânî hakkında

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz Kardeşlerim!

Hâfız Ali'nin İslâmköyü'nün ismine ve oradaki Risale-i Nur'un hâfızlarına dâir beyanatı, bayram şekerlemelerinden belki Leyle-i Kadr'in tatlı envarlarından bir tatlı ruhumuza verdi. Kâtib Osman'ın mektubunda iki keramet-i Nuriyeyi ve Hüsrev'in hem mektubu, hem geleceğini Nur, Gül sahiblerini ve mübarekler medrese-i Nuriye hey'etlerini ve ma'sum ve ihtiyarların selâm ve dualarını tebliğleri, bizi bu Ramazan-ı Şerif'in her bir günü bize bir bayram hükmüne getirdi.

Size bu defa bu havali Risale-i Nur şakirdleri yazdıkları mektubun bir suretini gönderiyoruz. Fakat bu itirazî hâdiseyi i‘zâm ve işâa etmemek lâzım gelir. Tâ münâfıklar istifade etmesinler.

Bu Ramazan-ı Şerif'te bu müzeyyen, mükerrem Hizb-ül-Ekber-i Kur'ânî, birden bu havalinin ellerine geçmesi maddeten ve manen pek büyük bir hüsn-ü te'sir ve sebeb olanlara pek çok sevab kazandırmaya başladı. Zaten bazı âyâtın her bir hurufuna on değil belki yüz, beş yüz sevab meyvelerini veriyor. Bu Hizb-ül-Ekber'deki âyâtın çoğu bu neviden olduğu gibi, i'caz noktasında da daha yüksek dereceleri var. Umum kardeşlerimize birer birer selâm ve selâmetlerine dua ediyoruz.

*Kardeşiniz ve duanıza çok itimad eden ve muhtaç olan*
*Said Nursî*

***

> 1. “İtirazî hâdise” ile ilgili gönderilen mektup için bk. Kastamonu Arşivi n.245
