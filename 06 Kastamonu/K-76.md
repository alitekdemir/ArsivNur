---
title: "Kastamonu 76 : Halil İbrahim'in mektubu münasebetiyle yazılmış bir mektup"
no: 76
id: "K-76"
konu: "Halil İbrahim'in mektubu münasebetiyle yazılmış bir mektup"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 76 : Halil İbrahim'in mektubu münasebetiyle yazılmış bir mektup

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Azîz, Sıddık Kardeşlerim!

Bu def'a gelen Halil İbrahim'in Risale-i Nur'a gayet kuvvetli irtibatını ve gayet yüksek derece-i takdirini ve fevkalâde sadakat ve ihlâsını gösteren mektubu lâhikaya girdi. Benim bedelime ona yazınız ki, daima onu Risale-i Nur'un ehemmiyetli bir rüknü ve gayet kuvvetli ve emniyetli bir sahibi olarak, dâima nazarımızda kıymetini muhafaza ediyor, belki terakki ediyor.

İnce Mehmed ve Hâfız Mehmed Efendi gibi Risale-i Nur'a alâkadar olanları da, Risale-i Nur'un has talebeleri içinde hergün pek çok def'alar dua ve mânevî kazançlarda hissedardırlar. Hem size hitab ettiğimiz zaman daima Halil İbrahim ve Hulusi içinizde düşünüp öyle konuşuyorum.

Size iki üç mektub gönderdim. Onların vusulünden haber alamadım. Bu defa da evvelce hayat-ı dünyeviyeyi hayat-ı uhreviyeye tercih etmeğe dair yazılan iki parçaya tetimme olarak bu mektuba merbut bu gelen fıkrayı gönderdim.

Umum kardeşlerime birer birer selâm ve dua ediyorum. Ve onların dualarını istiyorum. Bu şiddetli soğukta oradaki zayıf kardeşlerimizi düşünüyoruz. Cenab-ı Hak sıhhat ve selâmet ihsan eylesin ve Hüsrev ve Rüşdü ne haldedirler? Onu da merak ediyorum.

*Kardeşiniz ve duanıza çok muhtaç*
*Said Nursî*

***

> 1. Hayat-ı dünyeviyeyi hayat-ı uhreviyeye tercih etmeye dair yazılan iki parçaya tetimme olarak gönderilen fıkra için bk. Kastamonu Arşivi n.77
