---
title: "Kastamonu 36 : Bir sehvin tashih edilmesi hakkında"
no: 36
id: "K-36"
konu: "Bir sehvin tashih edilmesi hakkında"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 36 : Bir sehvin tashih edilmesi hakkında

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Bize gönderdiklerinizin harfleri adedince Allah’ın selâmı, rahmeti ve bereketleri üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ بِعَدَدِ حُرُوفِ مَا اَرْسَلْتُمْ لَنَا</p>

Aziz kardeşlerim!

Âhirzamana işaret eden hadîsin ^[“Âhirzamana işaret eden hadîs” ile işaret edilen mektup için bk. Kastamonu Arşivi n.23] âhirinde: <span class="arabic" dir="rtl" title="Meal: “Bir misal olarak kelime-i tayyibeyi (güzel ve hoş sözü) güzel bir ağaca benzetmiştir..” İbrahim Sûresi, 14:24">مَثَلاً كَلِمَةً طَيِّبَةً كَشَجَرَةٍ طَيِّبَةٍ</span> âyetine dâir iki dakika içinde ve hadisin işaretini tashih ânında, âni olarak mücmelen hatıra gelen işaret-i gaybiyenin gayet acelelikle tevafuk-u cifrîsinde, zararsız bir küçük sehiv vuku bulmuştu. O vakitten beri daha ona dikkat etmemiştim.

Bu defa, cidden ve hakikaten mübarekler heyetinin cem’ ve telif ettikleri Lâhika Risalesinin o âyete dair fıkranın kitabetinde bir kasdî sehiv gördüm. O ihtardârâne kasdî sehiv, benim kusurkârâne sehvimi bildirdi. O çok müdakkik ve çok mübarekler heyetine beni çok minnettar ve mesrur eyledi. Şöyle ki:

<span class="arabic" dir="rtl" title="Meal: “güzel ve hoş söz”">كَلِمَةً طَيِّبَةً</span> makamı, 1002 diye sehven yazılmıştı. <span class="arabic" dir="rtl" title="">ط</span> sayılmamış; doğrusu 1011 dir. Risaleti’n-Nur’un makamına on üç farkla tevafuk etmekle beraber, izafeden tavsife geçse <span class="arabic" dir="rtl" title="Meal: “Nur risalesi”">رِسَالَةٌ نُورِيَّةٌ</span> olur. Bir <span class="arabic" dir="rtl" title="">ى</span> ve <span class="arabic" dir="rtl" title="">ﻫ</span> ilâve olur ve şedde gider, bir <span class="arabic" dir="rtl" title="">ن</span> noksan olur. Fakat <span class="arabic" dir="rtl" title="Meal: “Güzel, hoş”">طَيِّبَةً</span> deki tenvin, bir derece vakf olduğundan sayılmazsa, tam tamına bir tek farkla medde sayılmazsa, farksız olarak tevafuk eder.

Hem, mânâ cihetiyle iki âyet, iki cereyana işaretleri ve münasebetleri ve tetabukları çok kuvvetli bulunduğundan, nâkıs bir tevafuk ve zaif bir emare dahi kâfidir. Hem böyle makamlarda, böyle büyük yekûnlerde bu gibi küçük farklar zarar vermez.

Ben tahmin ederim bu sehiv, 5. âyetin işaretindeki sehiv gibi ehemmiyetli bir kısım işârât-ı gaybiyenin anahtarı olacak. Ve bu muazzam âyet, 33. âyet olmasına bir işaret idi. İnşaallah istikbalde bir kardeşimiz o hazineyi açacak.

Aziz kardeşlerim! Gönderdiğiniz 10. Söz nüshalarını hiç tahattur edemiyordum. Bu hal hem 10. Söz'ün bereketli bir kerameti hem Sıddık Süleyman'ın kıymettar sadakatinin bir harikası ve bu havalide feyizdar bir ikram-ı Rahmanî oldu.

Aydınlı Hasan Efendi inşallah Burdurlu merhum Hasan Efendi gibi pek halis bir kardeş ve güzel hattıyla Risale-i Nur'a çok çalışkan bir arkadaş olacak. Maşallah Ziya Nuri Lemaları yazmış. O kaç yaşındadır? İnşallah onda bir Lütfi çıkacak.

Zeki Zekai'nin nüshası bana haber veriyor ki eskide kuvvetli bir şevk ve merakla ileri safta mütemadiyen çalışan o kıymetli şakirt, muvakkaten bir tevakkuf devresini geçirmiş. İnşallah yine o sebatkar ve metin ruh, eski Zekai'yi daha parlak bir surette gösterecek.

Ben yanımda bulunan güzel mektuplarınızı tensikten sonra lâhikanın âhirinde yazdırdım, çok güzelleşti, merak-âver bir risale oldu. Umumunuza birer birer selâm ederiz. Duânızdan çok istifâde eden kardeşiniz,

*Said Nursî*


