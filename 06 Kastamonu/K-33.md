---
title: "Kastamonu 33 : Salahaddin’in askerlikte gördüğü inayetler hakkında fıkrası"
no: 33
id: "K-33"
konu: "Salahaddin’in askerlikte gördüğü inayetler hakkında fıkrası"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 33 : Salahaddin’in askerlikte gördüğü inayetler hakkında fıkrası

<p class="takdim">[31, 32. âyetlerin Risale-i Nur’a işaretlerini istihrac etmeye muvaffak olan Ahmed Nazif ve oğlu Salâhaddin, Risale-i Nur’un ehemmiyetli şakirtlerinden olduğundan, Salâhaddin’in şu fıkrası, 27. Mektubun fıkraları içine girmeye lâyıktır.]</p>

1358 senesi, Danzig’den çıkan bir kıvılcım, Avrupa içerisine sür’atle yayılarak büyük bir yangın halini aldığından, bütün milletler seferî vaziyetinde bulunduğundan Türkiye de kısmî seferberlik yaptı. 1359’da 27, 28, 29 doğumluları silâh altına aldı. Bu meyanda, Risale-i Nur talebelerinden Mehmed Feyzi ve ben gibi küçük talebeler de, bir hikmete binaen askere alınmıştı. [^1] Üstadımız, yalnız altı-yedi ay kadar, Risale-i Nur’un intişarı hususunda başka muhitte bulunmamız icap ettiğinden, kalb, fikir ve avucunu Cenâb-ı Hakkın rahmetine açtığı mânen anlaşıldığından, bu duasının kabulü Risale-i Nur’un mühim bir kerameti neticesi olarak başka muhite askerlik vazifesi içinde, Risale-i Nur’a hizmet için gönderildik. Altı-yedi ay sonra, Feyzi ve Salâhaddin vazife-i neşri yaptıktan sonra, mezkûr kur’aların, en tehlikeli bir zamanda Alman orduları Romanya’yı işgal, Bulgaristan’ı tazyik, İtalya da Yunanistan’la harp ettiği bir sırada terhisleriyle, o keramet anlaşılmıştır. [^2]

Hem Salâhaddin, emsalinden bir ay sonra ordudan sevk edilmesi, İnebolu’da emsalleriyle beraber bulunmadığı memleket halkından bazı kimselerin gözüne batarak, müteaddit ihbaratta bulunmaları üzerine, askerlik şubesi tarafından reis, polis vasıtasıyla babasını şubeye celple oğlunun nerede olduğu sorulduğunda, oğlundan bir gün evvel gelen telgrafı göstererek, İzmit Deniz Alayına mürettep olduğunu ve oğlunun kasten gitmediği, bir ay ticarete gittiği anlaşılmasıyla, babası Ahmed Nazif serbest bırakılmasıdır.

Hem maden direğine yazılıp askerlikleri tehir edilenler içinde, hergün benimle görüşen kâtip bir arkadaşım, beni unutup kaydetmediği, sonra da o tecil edilenler hem askere alındığı, hem de fena nazarıyla bakıldığı ve Salâhaddin o nazardan kurtulmasıdır.

Hem Salâhaddin’in mürettep olduğu alaya, 15 gün geç iltihak etmesinden dolayı bir ceza verilmeden ve hiçbir tavsiyeye muhtaç kalmadan alay yazıcısı olarak alınması, hem Salâhaddin’in terhislerinde bakaya erlerin 3 gün dahi olsa, mahkemeye verildiği halde, kendisinin bir ay bakaya kaldığı halde bir ceza gelmeden terhis ve alay kumandanı ve yâverinin teessüründen gözleri yaşararak ayrılışı, Risale-i Nur’a ait bir keramet olduğu bizce kat’î kanaat gelmiştir.

### Salahaddin’in fıkrasından bir parçadır:

Hem bir vakit Tosya’dan Kastamonu’ya gelirken, beraberimde Risale-i Nur’un Lem’a ve Şualar’ı vardı. Haşre ait bir mebhas okuyordum. Kamyon yokuşları tırmanıyordu. Havanın ve makinenin harareti bana ağırlık ve fikrime de “Bu Risale-i Nur muazzam bir mu’cize-i Kur’âniyedir. Başka sahada mu’cize gösterebilir mi? Halbuki mu’cize, Enbiya Aleyhimüsselâma mahsustur. Resul-i Ekrem Aleyhissalâtü Vesselâmdan sonra mu’cize gösterilmeyecektir” mülâhazası esnâsında kamyon müthiş sadmelerle üç takla, yirmi beş otuz metreden aşağıya yuvarlandık. Şehadet getiriyordum. Yaralı mıyım diye kendimi yokladım. Yüz bin şükür, hiçbir yaram yok. Korkarak doğruldum. Şoförün kafası, gözü parçalanmış, “ah, of” çekiyor. Etrafımı tetkik ettim; şoför tarafındaki kapı ve camlar hurdahaş olmuş. Benim tarafımdaki ince cam bile kırılmamış. O anda bunun büyük bir keramet olduğunu, mu’cize olmadığını ve bir daha böyle maceralı şeyleri tefekkür etmemek için kerametkârâne gaybî bir tokat olduğunu anladım.

*Risale-i Nur şakirtlerinden*
*Salâhaddin Çelebi*

***

***
[^1]: Feyzi’nin ve Salâhaddin’in asker olması dolayısıyla Üstad hafif tebessüm ederek, “Sizi onlar alamazlar. Vazifeniz var, dâvet ediliyorsunuz. Çünkü lisanla olmasa da hal ve etvarınız o vazifeyi görecektir” dedi. Hakikaten Salâhaddin asker olduğunda, mübarek Ramazan’da İzmit’in Tavşan Tepesinde, havanın müsaadesizliğine rağmen yine cemaatle teravih namazı kıldırması ve Alayın Hadımköyüne kalkması, Ramazan’ın 27, 28, 29. günlerine tesadüf etmesi dolayısıyla oruç ve namazını vapurda, Kadir Gecesini de Hadımköyünde istasyon rampasında, yağmurlu soğuk bir havada müşkilâtla bulunduğu su ile abdest alıp, sandık kapağı üstünde kılması ve geceyi yük vagonları içinde acı bir vaziyette şükürlerle geçirmesi, sair neferattaki hiss-i diyaneti heyecana getiriyordu, bir ders hükmüne geçerdi. Ve Balaban Köyünde bayram namazından evvel askerî ve sivil eşhasa, köy camiinde namaz hakkında 4. Sözü aynen okuması ve Risale-i Nur’la vaazda bulunması.. kardeşim Feyzi dahi aynen bulunduğu kıt’ada daha tesirli bir tarzda, manevî lisan-ı hal ve kal ile ders vermesi, bilfiil Üstadının nutkunu tasdik eder. Salahaddin27, 28, 29 tarihi, mübarek günlerin en meşakkatlisi idi. Türkiye’de 1359’da 27, 28, 29 kur’aları askere alınmıştı. Bu tevafuk dahi, keramete bir letafet katar.. Salahaddin
[^2]: Mehmed Feyzî’nin yediği şefkat tokatıdır. Evet, Üstâdım bana: “Mu‘cizât-ı Ahmediye’yi (asm) kardeşim Husrev tarzında yaz” diyordu. Ben, yani Mehmed Feyzî, bir parça tenbellik ettim. Birden, yirmi sekizlilerle askere istenildim. Yine Üstâdım dedi: “Git, Mu‘cizât-ı Ahmediye’yi (asm) yaz, seni şimdi vermeyeceğim.” Sonra başladım. O emir bir hafta geri kaldı.Tekrar bir ârıza ile nasılsa Mu‘cizât-ı Ahmediye’nin (asm) yazılması noksânlaştı. Tekrar askere çağırıldım. Üstâdım: “Git, yaz!” dedi. Ben gidip kemâl-i ciddiyet ve sadâkatle Mu‘cizât-ı Ahmediye’yi (asm) yazmaya başladım. Fevkalmemûl ikinci def‘a emir geri kaldı. Tekrar bir mazerete binâen Mu‘cizât-ı Ahmediye’yi (asm) yazamadım. Üstâdım dedi: “Madem Mu‘cizât-ı Ahmediye’yi (asm) yazmakta tekâsül ettin. Şimdi senin vazîfen Risâle-i Nûr hesabına askerliktedir.” Birden emir geldi, bir şefkat tokatı yedim. Vazîfeme gönderildim. Cenâb-ı Hakk’a şükürler olsun, mümkün olduğu kadar Risâle-i Nûr’a çalıştım ve çalıştırıldım. Üstâdımın bize söylediği gibi, altı-yedi ay sonra terhîs edildim. Sevgili Üstâdım ve Risâle-i Nûr’un kudsî vazîfesine kavuştum. İnşâallâh bu kabâhatim affolunmuştur.Hem Risâle-i Nûr’da, hem hizmet-i Kur’âniyede bizleri sebkat eden Husrev, Rüşdü, Hâfız Ali, Hulûsî, Sabrî gibi hâlis Kur’ân şâkirdlerini ve kıymetdar kardeşlerimi şefâatçi ederek o kusurumun affını bütün ruhumla Kur’ân’dan ve Üstâdımdan ricâ ediyorum. Ben i‘tirâf ediyorum ki, tenbelliğimin cezâsı olarak fevkalmemûl bir şefkat tokatı yedim. Risâle-i Nûr’un tenbel bir şâkirdi, fakat elmas kalemli kardeşlerinin gayret ve faaliyetleriyle iftihâr eden, Mehmed Feyzî
