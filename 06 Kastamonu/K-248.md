---
title: "Kastamonu 248 : Hüsrev ve Rüşdü’nün fıkraları"
no: 248
id: "K-248"
konu: "Hüsrev ve Rüşdü’nün fıkraları"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 248 : Hüsrev ve Rüşdü’nün fıkraları

<p class="takdim">[Hüsrev ve Rüşdü’nün fıkralarıdır]</p>

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Çok kıymetdar ve çok sevgili Üstadımız Efendimiz!

Bir hafta evvel bütün talebelerinizin kalblerini sevinçle dolduran iki kıymetdar fıkranızı aldık. Yüzümüze görümüze sürdük. Sürurumuza had çekilmiyordu. Derhal kardeşlerimize gönderdik. Berk-i satı’ gibi haber-i meserret, talebelerinizin cümlesine vâsıl oldu. Hem İşarat-ı Kur’aniye Risalesinde ve hem de 27. Mektub’un fıkraları içine derci emir buyurulan, Âyet-ül Kübra’nın hazine-i nâmütenahîsinden çıkarılan tebşirat-ı Kur’aniye, bilhassa içinde bulunduğumuz bu seneye nazarımızı çevirmesi; uzun, karanlıklı, kâbuslu, zulmetli ve zulümlü günlerimizin Risale-in Nur’un istisnaiyet kesbeden hârikulâde nuruyla aydınlaşmasının tarihini ve hem de hadîs-i şerifin delaletiyle Risale-in Nur’un Küre-i Arzda 150 sene galibane hükmünün devam edeceğini ve 200 sene kadar Cenab-ı Hak Celle ve Alâ Hazretlerinin biz hâdimlerine ihsanını Risale-in Nur’un vasıtasıyla temadi ettireceğinin ihsas edilmesi; ruhumuzda o kadar büyük inşirah vücuda getirmiştir ki, bu hali tarif edebilmek benim gibi acz içinde çırpınan ve perişanlık içerisinde yuvarlanan bir fakir talebenizin şübhesiz haddi değildir. Hâlık-ı Kerimimize nâmütenahî şükür ve hamdetmekle beraber, her zaman siz Üstadımızdan ve bu haber-i meserreti bize ulaştıran talebe kardeşlerimizden ilelebed hoşnud ve razı olsun duasını daima etmekteyiz.

Çok kıymetdar Üstadım! Tevafuk letafetlerinin güzelliklerinden dolayı her göreni kendilerini tahsine sevkeden Mektubattan 22. Lem’a’ya kadar tamamen yazdım. Yarın da 22. Lem’a ile başlayacağım. 13 satır takib edilmesinden tezahür eden güzellikten dolayı, kardeşlerim ilk yazdığım nüshalardan aynı tarzı takib ediyorlar ve yeniden yazıyorlar. Kalemde bize refakat eden kardeşlerimiz çoğalıyor. Bilhassa Hacı Hâfız’ın köyünde hemen hemen her evde Risale-in Nur yazılıyor ve okunuyor. Yazmak bilmeyen çocuklara, üzerlerinden kopya ettirilmek suretiyle öğretiliyor. Konya’lı talebeniz Sabri, bizden bir takım Söz istemişti. Bu ramazanda bir takım Söz o kardeşimize gönderdik. Hâfız Hâlid’den sıhhat haberini ve Barla’da olduğunu öğrendik. Mes’ud ve Zekâi ve Şamlı emir buyurduğunuz risaleleri yazmağa başlamışlar.

Bilcümle talebeleriniz îd-i şerifinizi tebrik eder ve uzun ömürle muammer olmanızı Cenab-ı Hak’tan isteyerek, damenlerinizden öperiz Efendim Hazretleri. Hilmi, Feyzi, Emin, Tahsin, Ahmed Nazif, Salahaddin, Aziz ve diğer kardeşlerimize birer birer selâm, hem bayramlarını tebrik, hem hatır-ı şeriflerini istifsar ederiz.

*el-Bâkî Hüve’l-Bâkî*
*el-hubbu fillâh*
*Hüsrev, Rüşdü*
