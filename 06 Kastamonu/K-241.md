---
title: "Kastamonu 241 : Asiye Hanım’a hitaben"
no: 241
id: "K-241"
konu: "Asiye Hanım’a hitaben"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 241 : Asiye Hanım’a hitaben

Azize ve sıddıka ve Risale-i Nur’un erkânından hemşirem Âsiye!

**Evvelâ**: Sen benim bedelime Müftüzade Hâfıza Lütfiye’ye söyle ki: Sen şimdiye kadar bir şakird olarak tam çalıştın, tam ders aldın. Fakat Risale-i Nur’un intişarına ve hizmetine erkânlar ve haslar gibi ve Âsiye ve Ulviye ve Lütfiye gibi çalışamadın. Halbuki sen onlardan daha evvel Risale-i Nur ile alâkadar olmuş idin ve onlardan daha ziyade dünya ile alâkasız olduğun ve Risale-i Nur’un bir kısım has erkânları gibi mücerred kalıp kanun-u tenasül içine girmedin haysiyetiyle ve hanedanınız da bir medrese-i ilmiye hükmünde olduğu cihetle, herkesten ziyade Risale-i Nur’a sahib ve naşir ve hami olmanız ve Âsiye ve Ulviye ve öteki Lütfiye ve Şerife gibi Risale-i Nur’u en ehemmiyetli bir maksad-ı hayatınız yapmak gerekti. Çünki Isparta’nın kahraman erkânları yerinde, bu şehirde hanımlar kısmında Hüsrev’ler ve erkânlar çıkmağa başlamış. Bu sert şehirde Risale-i Nur’u tam yerleştirmek, sizin gibilerin gayretiyle ve ciddi sahabetlerine bakar.

**Sâniyen**: Hemşirem Âsiye! Sen Risale-i Nur şakirdleri dairesinde <span class="arabic" dir="rtl" title="">آسيه</span> “Âsiye” nâm-ı mübarekiyle ehemmiyetli bir mevki aldığın için, o mübarek ismi <span class="arabic" dir="rtl" title="">عاصيه</span> “Âsiye” tabiriyle tahrif etme. O ismi yaz. Sonra kendine günahkâr, kusurlu diyebilirsin.

*Said Nursî*

***
