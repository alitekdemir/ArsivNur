---
title: "Kastamonu 142 : Salahaddin Çelebi’nin Mustafa Osman Efendiye mektubu"
no: 142
id: "K-142"
konu: "Salahaddin Çelebi’nin Mustafa Osman Efendiye mektubu"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 142 : Salahaddin Çelebi’nin Mustafa Osman Efendiye mektubu

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Vefâkâr, fedâkâr, ihlâslı kardeşimiz Mustafa Osman Efendiye!

Çok kıymetli, 20 Teşrîn-i Evvel 942 tarihli mektubunuzu aldım, teşekkür ederim. Pederim yazmıştı. Cenâb-ı Hakk hayırlı günler, hayırlı saadetler nasîb etsin. Âmîn. Gösterilen teveccühe lâyık değilim. Vazifemizdeki kudsiyet çok büyüktür. Bu sebeble fahr ve gurur gibi âciz insanların haddi değildir. Ancak şükürle, acz ve mahviyetle enâniyeti eriteceğiz. İlkbahar yolculuğunda uğurlu, hikmetli bir tesadüfün mahsulü sizlerin duâsı berakâtına nihâyetsiz kusurlarımın dergâh-ı İlâhîde affedilmesine inşallah vesile olur. Bilmukabele hürmetle ellerinizden öperim.

Müjde olarak aldığınız cevapta hiçbir Risale-i Nur talebesinin nâil olmadığı iltifata mazhar oldunuz, tebrik ederim. Çünkü sizde manevî bazı hasletler Üstâdım tarafından hissedilmiş. İntisâb ettiğiniz hasîb ve nesîb şeyhiniz, evvelâ o zât-ı muhteremin ellerinden ve ayaklarından öperim. Selamımı söyleyiniz. Ve Risale-i Nur’u okusun. Yazı bildiği takdirde yazmak şartıyladır. Ve Risale-i Nur’a talebe olur. Evvelce arz ettiğim gibi, Risale-i Nur şeyhlik, mürîdlik değildir. Sünnet-i seniyeye ittibâ ile Hazret-i Kur’ân’a hizmet etmektir. Binaenaleyh Risale-i Nur’u yazmak ve okumak veya neşir etmek, başka tarikatçe menedilemez. O tarîkin halifeleri dahi Risale-i Nur’a muarız değil, bilakis talebe olmaktadırlar. Bazılar müstesnâ, enâniyetlerini yenemediklerinden yemişli ağacı taşlarlar.

Dikkatinizi çekerim. Risale-i Nur, tarikat değil, hakikattir. Âyât-ı Kur’âniyeden tereşşuh eden bir nûrdur. Ne şarkın ulûmundan ve ne de garbın fünûnundan alınmış değil. Kur’ân-ı Mu‘cizü’l-Beyân’ın bu zamana mahsus bir i'câz-ı manevîsidir. Menfaat-i şahsiye yoktur. Risale-i Nur’un hiç olmazsa söz ve mektublarını tamamıyla okuyunca, bir çok hakikatler tezahür edeceğinden, bugünkü düşüncenizde, yani Risale-i Nur’u yazmaktan çekinmek ve çekilmekten derhal teberri edeceksiniz.

Muhterem değerli kardeşim! Derhal yazmaya başlayınız, korkmayınız. Hizmet-i Kur’ân, inşallah muhafaza edecektir. Diğer efendiye ziyarete gidenlere ve Risale-i Nur’u yazan o havâlîdeki kardeşlerimize geçmiş olsun. [^1] Hâfız-ı Hakikî inşallah muhafaza edecektir. İmam-ı Alî’nin (ra)

<p class="arabic" dir="rtl" title="Meal: “Nur kandili, gizliden gizliye yanıp yayılır. Sirâcü’s-Sürc (Kandiller Kandili), gizliden gizliye yanıp aydınlanır.”">تُقَادُ سِرَاجُ النُّورِ سِرًّا بَيَانَةً * تُقَادُ سِرَاجُ السُّرْجِ سِرًّا تَنَوَّرَتْ</p>

emrine inkıyâd etmek icap ettiğinden, Risale-i Nur’u gizli okumak, gizli yazmak, gizli neşretmek lâzımdı. O kardeşlerimizin bu emre riayet etmemesinden ileri geldiğinden, hafif şefkat tokatı yediklerinden tekrar geçmiş olsun. Hiç merak etmesinler, hiçbir şey yapılmaz ve yapamaz ve göremezler. Bu hâdiseden müteessir olup çekinmeyiniz. Bilakis çalışmanızı ziyadeleştirin ki, tecrübe-i meydan-ı imtihanda muvaffak olunuz. Risale-i Nur’a sık sık ilişirler, fakat bir halt edemezler. Çünkü Gavs-ı A‘zam (ks) ve İmam-ı Alî (ra) gibi zâtların himayeleri ve duâları berekâtına, Hâfız-ı Hakiki hıfzeder.

<p class="arabic" dir="rtl" title="Meal: “Elhamdulillah, bu Rabbimin bir fazlıdır.”">اَلْحَمْدُ لِلّٰهِ هٰذَا مِنْ فَضْلِ رَبِّى</p>

Rûhânî inkıbâz inşallah geçecektir. Risale-i Nur <span class="arabic" dir="rtl" title="Meal: “İman edenler için bir hidayet rehberi ve bir şifadır.” Fussilet Sûresi, 41:44">لِلَّذِينَ آمَنُوا هُدًى وَشِفَاءٌ</span> sırrına mazhardır. Ondan istimdâd et. Risale-i Nur talebeleri birbirinin ibâdetinden hissedar olduklarından, dâimî virdleri olan bu âyet-i azîme size şifâ verir. Risale-i Nur’u yazınız. İhtiyata riayet ediniz. Bütün kardeşlerime selam ve hürmetler. Risale-i Nur’a çalışmanızı tekrar tavsiye ederim, kardeşlerim.

*Kardeşiniz*
*Salahaddin Çelebi*

***

***
[^1]: Kardeşimiz Salâhaddin burada, Isparta’da olduğu gibi, bunların da Risale-i Nur’u aramak için evlerini taharri edip sıkıştırdıkları zaman ve hıfz-ı İlâhî ile birşey bulamadıkları zamanki hâdiseye işaret ediyor. Feyzî
