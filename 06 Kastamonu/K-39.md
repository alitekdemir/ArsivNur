---
title: "Kastamonu 39 : İşârât-ı Kuraniye Risalesinden 33. Âyet"
no: 39
id: "K-39"
konu: "İşârât-ı Kuraniye Risalesinden 33. Âyet"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 39 : İşârât-ı Kuraniye Risalesinden 33. Âyet

<p class="takdim">[Risale-i Nur’a işaret eden 33. Âyetin istihracına dâir Hafız Ali’nin bir fıkrasıdır]</p>

## 33. Âyet

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz Üstadım Hazretleri! Dün akşam namazını kılarken ikinci rekâtta Fatiha-i Şerîfeden sonra,

<p class="arabic" dir="rtl" title="Meal: “Allah, melekler ve adalette sebat eden ilim adamları şâhitlik etmiştir ki, Ondan başka ilâh yoktur. (Evet) kudreti herşeye galip Azîz, her işi hikmetle yapan Hakîm olan Allah’tan başka ilâh yoktur.” [Âl-i İmrân Sûresi, 3:18]">شَهِدَ اللّٰهُ اَنَّهُ لاَ اِلٰهَ اِلاَّ هُوَ وَالْمَلٰئِكَةُ وَاُولُوا الْعِلْمِ قَائِمًا بِالْقِسْطِ لاَ اِلٰهَ اِلاَّ هُوَ الْعَزِيزُ الْحَكِيمُ</p>

âyetini okurken, hiç düşünmediğim, akıl ve kalbimde birşey, taharrîye bir sebep yokken, birden bire ruhun penceresine şu azîm âyet-i kerimenin Risale-i Nur’a ve müellifine bir münasebet-i mâneviyeyle işareti gösterildi. Namazdan sonra düşündüm. Hakikaten kuvvetli bir münasebet-i mâneviyesi var. Şöyle ki:

Bu kâinata, vahdaniyet-i İlâhiyeyi cin ve ins ve ruhaniyata karşı kat’î bir surette gösterip ispat eden birinci Kur’ân-ı Azîmüşşân olduğu gibi, bu asırda ikinci, üçüncü derecede kemâl-i adaletle ve sadık ve musaddak hüccetlerle vahdaniyeti vâzıh ve bâhir bir surette kâinat safahatında ins ve cinnin enzarına arz edip ispat eden Risale-i Nur, bütün tabakat-ı beşere hem medrese, hem mektep, hem kışla, hem hakîm, hem hâkim olarak en âmi avamdan en ehass-ı havassa kadar ders verip tâlim ve terbiye etmesi bizce meşhud olmasıyla, bu âyet-i kerimenin bir mevzuu, bir mâsadakı da Risale-i Nur olmasına şüphesiz bir kanaat veriliyor.

**İkinci**: Kelime-i Tevhidden sonra <span class="arabic" dir="rtl" title="Meal: “O Azîz’dir (kudreti herşeye galip olan), Hakîm’dir (her işi hikmet ile olan)”">اَلْعَزِيزُ الْحَكِيمُ</span> isimleriyle Cenâb-ı Hak (Celle Celâlühü) zâtını tavsif buyurup, ikinci derecede aynı isimlerin mazharı olan Risaletü’n-Nur şahs-ı manevîsine işaret etmesi, Kur’ân-ı Azimüşşanın şe’nine yakışır bir keyfiyettir. Çünkü belki bütün dünyaya muhalif olarak fakr-ı haliyle beraber izzet-i İlâhiye ve izzet-i ilmiyeyi muhafaza için ölümden beter musibetlere karşı göğüs geren, tahammül eden Risale-i Nur tercümanı olduğu gibi, zeminde ve semavatta hikmetle tasarrufatın muammasını açan yine Risale‑i Nur olduğu sadık ve musaddaktır. Bu kuvvetli münasebet-i mâneviyeyi teyid eden bir emaresi de şudur ki: <span class="arabic" dir="rtl" title="Meal: “İlim sahipleri”">اُولُوا الْعِلْمِ</span> makam-ı cifrîsi 214 olup, Risale-i Nur’un bir ismi olan Bediüzzaman’ın (şeddeli ze ve lâm aslî sayılır) makamı olan 214'e tam tamına tevafuku ve müellifinin hakikî ve daimî ismi olan Molla Said’in makamı olan 215'e bir tek farkla tevafuku, elbette bu kelime-i kudsiyenin her asra baktığı gibi, bu asra da medar-ı nazar bir ferdi Resailü’n-Nur olduğuna bir emare olduğu gibi, <span class="arabic" dir="rtl" title="Meal: “Adalette sebat eden ilim sahipleri”">وَاُولُوا الْعِلْمِ قَائِمًا بِالْقِسْطِ</span> (okunmayan ikinci vav ve hemze sayılmaz) makamı olan 601 adediyle, Risale-i Nur’un 599 makamına; ve Resailü’n-Nur makamına yalnız iki farkla, iki ismine tevafuku dahi bir emare olduğu ve <span class="arabic" dir="rtl" title="Meal: “Allah, melekler ve adalette sebat eden ilim adamları şâhitlik etmiştir ki, Ondan başka ilâh yoktur.”">شَهِدَ اللّٰهُ اَنَّهُ لاَ اِلٰهَ اِلاَّ هُوَ وَالْمَلٰئِكَةُ وَاُولُوا الْعِلْمِ</span> cümle-i tevhidiye-i kudsiyesinin makam-ı cifrîsi ve ebcedîsi olan 1360 adediyle, [^1] tam tamına bu acip isyan, tuğyan, temerrüd asrının ve garip, küfran ve galeyan ve ilhad zamanının bu senesine ve bulunduğumuz bu tarihe tevafuku ve tetabuku elbette kuvvetli bir emaredir ki, bu pek büyük ve geniş ve âmm olan tevhid ve şehadetin medâr-ı nazar ehemmiyetli efradı ve mâsadakları her zamandan ziyade bu şehadete muhtaç, bu asrın bu vaktinde bulunacaktır. Ve şimdilik o şehadeti tesirli bir surette ispat eden Resâilü’n-Nur o efraddan birisi ve hususî medar-ı nazar olduğuna pek çok emareler ve işaretler ve beşaretler vardır.

<p class="arabic" dir="rtl" title="Meal: “En doğrusunu Allah bilir.” * “Gerçek ilim ancak Allah katındadır.”">اَللّٰهُ اَعْلَمُ بِالصَّوَابِ * وَالْعِلْمُ عِنْدَ اللّٰهِ</p>

<p class="arabic" dir="rtl" title="Meal: “Sen her türlü noksan sıfatlardan münezzeh olan Sübhân’sın. Senin bize öğrettiğinden başka bilgimiz yoktur. Muhakkak ki Sen herşeyi hakkıyla bilen Alîm, herşeyi hikmetle yapan Hakîm’sin.” [Bakara Sûresi, 2:32]">سُبْحَانَكَ لاَ عِلْمَ لَنَا اِلاَّ مَا عَلَّمْتَنَا اِنَّكَ اَنْتَ الْعَلِيمُ الْحَكِيمُ</p>

*Risale-i Nur şakirtlerinden*
*Hâfız Ali (r.h.)*

***

***
[^1]: Okunmayan iki hemze sayılmaz.
