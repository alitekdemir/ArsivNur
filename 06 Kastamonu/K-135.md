---
title: "Kastamonu 135 : İstanbul’daki ihtiyar hâdisesi hakkında"
no: 135
id: "K-135"
konu: "İstanbul’daki ihtiyar hâdisesi hakkında"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 135 : İstanbul’daki ihtiyar hâdisesi hakkında

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Kardeşlerim! Kur’ân’ın birtek âyetinin birtek işareti, ihbar-ı gayb nevinden bir lema-i i’câziyeyi tevafuk suretiyle gösterdiğini mânevî bir ihtarla gördüm.

<p class="arabic" dir="rtl" title="Meal: “Herhangi biriniz ölü kardeşinin etini yemekten hoşlanır mı?” [Hucurât Sûresi, 49:12]">اَيُحِبُّ اَحَدُكُمْ اَنْ يَأْكُلَ لَحْمَ اَخِيهِ مَيْتًا</p>

Şu âyet-i kerimenin makam-ı cifrîsi, şedde ve tenvin sayılmazsa 1351 dir. <span class="arabic" dir="rtl" title="">مَيْتًا</span> aslı <span class="arabic" dir="rtl" title="">مَيِّتًا</span> olmasından 1361 ederek; bu tarihte, umur-u azîmeden bir dehşetli gıybeti, şu âyetin mânâ-yı işârî külliyetinde dahil ediyor ve umur-u azîmeden böyle acip bir gıybet aynı tarihte, aynı senede vukua geldi. Şöyle ki:

18 sene (şimdi yirmiden geçti) müddetinde sünnet-i seniyeyi muhafaza için başına şapka koymadığından, 18 senedir haps-i münferit hükmünde ihtilâttan men’ ve yalnız bir odada hayatını geçirmeye mecbur edilen ve hususî ibadetgâhında ezan-ı Muhammedî (a.s.m.) okuyup “Allahu Ekber” dediğinden ve “Lâ ilâhe illâllah” hakikatini güneş gibi gösterdiğinden, yüz arkadaşıyla taht-ı tevkife alınan bir adam, yüzer emare ve karinelere istinaden inayet-i ilâhiyeden geldiğine kat’î bir kanaatle işârât-ı Kur’âniyeden bir müjdeyi hem kendine, hem musibetzede arkadaşlarına bir tesellî niyetiyle beyan ettiği için, onu gıybet ve fena tabiratla teşhir etmek ve onun dersleriyle imanlarını kurtaran, mâsum şakirtlerini ondan tenfir edip şüpheler vermek; güya ortalıkta medâr-ı inkâr bir şey yok ve hiçbir münkeratı ve cinayeti görmüyor gibi, yalnız o biçarenin mevhum bir hatâsını, sekiz senede seksen müdakkiklerin nazarında saklanan ve sathî ve inâdî nazarına göre, bir içtihadî yanlışını görüyor zannıyla zemmetmek, elbette bu asırda, bu memlekette Kur’ân-ı Mu’cizü’l-Beyânın kasten işaretine medar olabilir azîm bir hâdisedir. Bence, Kur’ân’ın, nasıl ki her sûre ve bazan bir âyet ve bazan bir kelime bir mu’cize olur; öyle de, bu âyetin tek bir işareti, ihbar-ı gayb nev’inden bir lem’a-i i’câziyedir. Bu âyetin bu işareti, bu asırda, Risale-i Nur şakirtlerinin hakkındaki gıybete baktığına üç emare var.

**Birincisi**: 1. Şua olan İşârât-ı Kur’âniye risalesinde, Risale-i Nur’a ve tercümanına işaret eden 5. âyet olan,

<p class="arabic" dir="rtl" title="Meal: “Ölü iken îmân ile diriltip nura kavuşturduğumuz ve halk içinde o nur ile doğru yolda yürüyen kimse..” [En’âm Sûresi, 6:122]">اَوَمَنْ كَانَ مَيْتًا فَاَحْيَيْنَاهُ وَجَعَلْنَا لَهُ نُورًا يَمْشِى بِهِ فِى النَّاسِ</p>

gayet kuvvetli karinelerle <span class="arabic" dir="rtl" title="">مَيْتًا</span> kelime-i kudsiyesi cifir ve ebced hesabıyla ve üç cihet-i mânâsıyla Saidü’n-Nursî’ye tevafuk etmesidir.

**İkinci emare**: <span class="arabic" dir="rtl" title="">اَيُحِبُّ اَحَدُكُمْ الخ</span> âyetinin makam-ı cifrîsi ve riyazîsi 1361 etmesidir. Aynı tarihte o acip hâdise oldu.

**Üçüncü emare**: O muhterem ihtiyar zâtı unutmak, belki şahsıma karşı tezyifatını ihtiyarlığına ve çok cihetlerle mabeynimizdeki uhuvvete hürmeten helâl etmeye karar verdiğim ve biz hizmetkâr olduğumuz Kur’ân’a havale edip bıraktığım hengâmda, birden ihtiyarım haricinde, beş vecihle zemmi zemmeden ve Mu’cizane, gıybetten altı cihetle zecreden <span class="arabic" dir="rtl" title="">اَيُحِبُّ اَحَدُكُمْ اَنْ يَاْكُلَ لَحْمَ اَخِيهِ مَيْتًا</span> âyeti karşımda kendini gösterip temessül eyledi. Mânen “Bana bak” dedi. Ben de baktım, birden tesbihat içinde gördüm ki, 1351'den, tâ 1361 tarihini gösterdi. Halimize baktım; perde altında 51'den, tâ 61'e kadar Risale-i Nur medet beklediği İstanbul âfâkında, bir nevi taarruz bulunmuş ve 61'de birden patlamasıdır.

**Tahlil**: <span class="arabic" dir="rtl" title="">ت</span> dört yüz, <span class="arabic" dir="rtl" title="">خ</span> altı yüz, bin.. <span class="arabic" dir="rtl" title="">م م ى ى</span> yüz, <span class="arabic" dir="rtl" title="">ل ل ك ك</span> yüz, üçüncü <span class="arabic" dir="rtl" title="">ى ن م</span> yüz, <span class="arabic" dir="rtl" title="">ح ح ح ب د</span> otuz, dördüncü <span class="arabic" dir="rtl" title="">ى</span> on, beş <span class="arabic" dir="rtl" title="">ا</span> «elif» bir <span class="arabic" dir="rtl" title="">ﻫ</span> ile beraber on, âhirdeki “tenvin” vakfen elif olduğu için, yekûnu 1351, [^1] <span class="arabic" dir="rtl" title="">مَيْتًا</span> aslı yâ-i müşeddede olduğundan, 1361 eder.

*Said Nursî*

***

***
[^1]: Bu âyet, bizi şiddetle gıybetten men ettiğinden, bizi gıybet edenleri, bu hâdiseyi unutmalıyız, medâr-ı gıybet etmemeliyiz. İnşallah daha tekerrür etmeyecek.
