---
title: "Kastamonu 298 : Sabri’nin Salahaddin hakkında bir fıkrası"
no: 298
id: "K-298"
konu: "Sabri’nin Salahaddin hakkında bir fıkrası"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 298 : Sabri’nin Salahaddin hakkında bir fıkrası

Aziz bir kardeşimiz bulunan sevgili Salahaddin kardeşimizin isim müsemmaya muvafık bir halde, şarktan garba karşı münevvirlik ve mürevviclik vazifesini her işe tercihen îfa etmekte olduğunu ispat eden irşadkâr mektublarıdır ki, hak yolun yolcusu haktan hak alıp halka satıyor. İmkân bulsam, uzak yakın umum kardeşlerime birer suret çıkarıp irsal etmek isterim. Zira hülâsa-i mektub, ayn-ı hak ve mahz-ı hakikattır. Ataletle mahkûm olanlara tam bir ikaz ve mükemmel bir kamçıdır. Var olsun, ravza-i Nuriyede yetişen gül fidanları! Mazhar-ı tevfik-i Bari olsun derya-i Nur’un kaptan ve makinistleri! Daim olsun Risale-i Nur’un bağının âb-ı hayat nev’inden meyveleri!

*Risale-i Nur şakirdlerinden*
*Sabri*

***
