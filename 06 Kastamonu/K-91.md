---
title: "Kastamonu 91 : Tevafuk’un iki küçük faidesi"
no: 91
id: "K-91"
konu: "Tevafuk’un iki küçük faidesi"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 91 : Tevafuk’un iki küçük faidesi

<p class="arabic" dir="rtl" title="Meal: “O’nun adıyla” * “Hiçbir şey yoktur ki O'nu hamd ile tesbih etmesin” [İsrâ Suresi, 17:44]">بِاسْمِهِ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Hediyelerinizin harfleri adedince Allah’ın selâmı, rahmeti ve bereketleri üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ بِعَدَدِ حُرُوفِ هَدِيَّتِكُمْ</p>

Aziz, Sıddık, Mübarek Kardeşlerim!

Sizin bu defa nurânî hediye-i kudsiyeniz o derece bizi mesrur ve minnetdar eyledi ki, ben ölünceye kadar bu hediye sahiblerini unutmayacağım. İnşaallah benim nazarımda gittikçe kıymeti ziyâdeleşen ve yüz adam, belki bir köy hükmüne geçen ve çok Lütfü'leri gösteren ve taşıyan ve elhak ikinci bir Hüsrev olan Tâhirî'nin fevkalâde kalemiyle fevkalâde hediyesi ise size gelen dehşetli taarruzdan haberim olmadan bir aydan beri şiddetli endişe ederek sizin için ruhen çektiğim mânevî sıkıntıları ve azabları bütün bütün izâle etti. Sürur ile kalbimi doldurdu.

Ve kahraman iki Ali'nin muktedir kalemleriyle Tâhirî gibi imdadımıza koşan hediyeleri ve daha sair kardeşlerimizin ve mâsûmelerin hediyeleri, hususan Hasan Âtıf'ın müstesnâ ve mümtaz kalemiyle hediyesi, küçük mikyasta Tâhirînin aynı hediyesi gibi bizi ve bu havâlideki Risale-i Nur mensuplarını minnettar ve mesrur eyledi.

Bilhassa mübarekler heyet-i âliyesinden mübarek Hâfız Mustafa'nın kerâmetkârâne ve zafer müjdesini veren mektubu bize üç cihetle kerâmetli göründü. On mektub kadar kıymettar nüsha gibi endişe hastalıklarına devâdır. Allah sizden ebeden râzı olsun. Amîn..

Şimdilik emâneti aldığımıza dair size haber vermek için bu pusulayı acele, dilimi iyi anlamayan birine yazdırdım. Umum kardeşlerimize ve hemşirelerimize ve birer birer ve mâsum ve mâsumelere ve ümmî ihtiyarlara birer birer selam ve dua ederiz. Kardeşiniz ve size dâima minnettar ve sizinle iftihar eden,

*Said Nursî*

***

***
[^1]: Tâhirî'nin tahkiki tevafukatı Risale-i Nur'u hakikaten nurlandırmış, güzelleştirmiş. Tevafukun Risale-i Nur cihetinde çok faideleriyle beraber bu günlerde iki küçük faidesini daha gördük.**Birisi**: Benim ifadedeki noksanımı tashih ediyor. Görüyordum ki, bir kelime lâzım iken ifadede noksan bırakıldığından, tevafuk o kelimeyi istiyor, onunla hem ifade, hem tevafuk tam oluyor.**İkincisi**: Tevafuku takip eden kalemin yanlışları pek az oluyor. Hem güzel ve şirin oluyor. Tevafuku nazara almayan, sehivleri çoğalır.
