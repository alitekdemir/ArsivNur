---
title: "Kastamonu 134 : İstanbul’daki ihtiyar hâdisesinin hayır cihetleri"
no: 134
id: "K-134"
konu: "İstanbul’daki ihtiyar hâdisesinin hayır cihetleri"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 134 : İstanbul’daki ihtiyar hâdisesinin hayır cihetleri

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz, sıddık, sebatkâr, vefadar kardeşlerim!

Bu defa umumunuzun hesabına bayram tebriği ve manevî şekerlemeleri olarak mübarek Hasan Âtıf’ın o Alevîleri Sünnîlerle barıştıran dördüncü bir Ali olan Aliköy’lü Ali’nin mektublarını aldık. Cenab-ı Hak o gibi kardeşlerimizi çoğaltsın. Kardeşimiz Hasan Âtıf’ın medrese-i Nuriye dershanesine ve yüksek kardeşimiz olan Hacı Hâfız’ın dairesine gelip çalışması ve müstesna kalemiyle bizlere yardım için Âyet-ül Kübra’yı yazması ve Âyet-ül Kübra’dan zevkine giden veciz parçaları küçük levhalara yazıp bize göndermesi, gayet tatlı bir bayram hediyesi hükmüne geçti ve Lemaat’tan,

<pre>
Ulaşmaz dest-i edeb-i garb-ı hevesbâr-ı heveskâr-ı dehâdar
 
De’b-i edeb ebed-müddet Kur’an-ı ziyabâr-ı şifakâr-ı hüdâdar
</pre>

fıkrasından aldığı bir neş’e ile yazdığı;

<pre>
Yâ Kadîr! Esmân bahr-ı dürrdür
 
Yâ Rab! Takdir bilmezlerin haddini bildir.
 
Yâ Rab! Güldür o deryada inci güden abdini güldür.
</pre>

Hem penceresini diyar-ı ademe giden yola nâzır açmış olan gişeden, kevser gişesinden daire-i Nuriyeye geçebilmelerine medar olan meccanî birer bilet olarak Âyet-ül Kübra’dan o vecizeler birer birer varaka yazıldığı gibi, ince ve rakik hissiyatı bizi çok mesrur etti.

O kıymetli mektubunda mübarek Hacı Hâfız, Rüşdü, Zühdü, Bedevi, Demirci, Tenekeci, Terzi, Mehmedlerin Osman, Zekâi, Süleyman gibi kıymetdar kardeşlerimizden bahsederek İstanbul ihtiyar hâdisesinden müteessir olduklarını yazıyor.

Kardeşlerim! Müteessir olup merak etmeyiniz. O hâdise ehemmiyetsizdir. Ve ehemmiyetini kaybediyor, sönüyor. Değil böyle sinek vızıltısı gibi hâdiseler, belki gökgürültüsü gibi hücumlarla Risale-i Nur’un kahramanları sarsılmayacaklar inşâallah. O bîçare de hatasını anlamış. Fakat mevki-i içtimaiyesi ve ehl-i dünya ile ve mebuslarla ciddî münasebetdar olması ve Nazif’in rivayetine göre 3000 banknotla gayet güzel bir zevceyi doksan yaşından sonra alması noktasından dünya ile ve haysiyet ve şeref-i dünyeviye ile ziyade alâkadar olmak sebebiyle kendini yalancı, rezil etmemek için bütün bütün sözünü geri almıyor. Fakat onun manasız itirazı söndü. Fakat ehl-i dalalet, onun o manasız muhalefetinden istifade etmek muhtemeldir. Onun için hiç ehemmiyet vermeyiniz.

Hem başımıza gelen çok hâdiseler gibi, bu hâdise de Risale-i Nur’un hakkında ve hakkımızda hayra incirar edeceğini inayet-i İlahiyeden kuvvetle ümid besliyoruz. Ve bu ümidimizi kuvvetlendiren çok noktalar var.

**Evvelâ:** <span class="arabic" dir="rtl" title="Meal: “Bakarsınız, sizin hoşlanmadığınız birşey, hakkınızda hayırlı olur.” Bakara Sûresi, 2:216">عَسٰى اَنْ تَكْرَهُوا شَيْئًا وَهُوَ خَيْرٌ لَكُمْ</span>

**Ve sâniyen:** <span class="arabic" dir="rtl" title="Meal: “Allah bir fazileti yaymayı dilediği vakit, ona bir hasedcinin lisanıyla hased edilme imkanı verir.”">اِذَا اَرَادَ اللّٰهُ نَشْرَ فَضِيلَةٍ اَتَاحَ لَهَا لِسَانَ حَسُودٍ</span>

**Ve sâlisen:** Hücum-u itirazı Risale-i Nur’a karşı değil, belki yalnız sû-i tefehhümle beni "enaniyetim lehinde işaratı beyan etmişim" diye itirazı faideli çıkar. Çünki mesleğimizde enaniyet olmadığı gibi, bir mum hükmüne geçmeyen şahsiyetimi Kur’anın hakikat güneşinden feyz alan Risale-i Nur’un şahs-ı manevîsinin kameri bağlanmaz ve tâbi’ edilmez. O çürük fâni şahsiyetim o bâki, yüksek, ağır hakikatı kaldırmaz. O çürük şahsiyete gelen arızalarla o kamer hasf olamaz. Bu nokta-i nazardan öyle hasûdların diliyle şahsımı çürütmek, Risale-i Nur’un hakikat-ı Kur’aniye ile bağlandığını gösterip sukutla onun parlamasında devam etmesini isbat edecek ki; “Ben Kur’anın malıyım, onunla bağlıyım.” diyecek. Orada bulunan umum kardeşlerimize ve hemşirelerimize birer birer selâm, hem bilmukabele bayramlarını tebrik ederiz.

*el-Bâkî Hüve’l-Bâkî*
*Kardeşiniz*
*Said Nursî*

***
