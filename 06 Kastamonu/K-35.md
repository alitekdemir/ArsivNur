---
title: "Kastamonu 35 : Hüsrev’in yazdığı tevafuklu Mucizât-ı Ahmediye Risalesi"
no: 35
id: "K-35"
konu: "Hüsrev’in yazdığı tevafuklu Mucizât-ı Ahmediye Risalesi"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 35 : Hüsrev’in yazdığı tevafuklu Mucizât-ı Ahmediye Risalesi

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Bize gönderdiklerinizin harfleri adedince Allah’ın selâmı, rahmeti ve bereketleri üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ بِعَدَدِ حُرُوفِ مَا اَرْسَلْتُمْ لَنَا</p>

Azîz, sıddık kardeşlerim!

Sizin mübârek yazılarınız ve gönderdiğiniz risâleler, hususan tevâfuklular, hususan Ali’lerin kıymettar risaleleri, bilhassa Mu'cizât-ı Ahmediye (asm) Risâlesi bu havâlîde çok fütûhâtı var. Altı-yedi aydır İstanbul’da da fütûhât yapıldı. Şimdi de vilâyet-i şarkiye, Diyarbekir tarafına gitti.

Husrev bilse ki, o risâle vâsıtasıyla ne kadar sevab kazanmış, pek fevkalâde memnun ve mesrûr olacaktı. Şimdilik o yaldızlı ve çok kıymettar risâle elimden çıktı, Husrev hesabına geziyor. Buna mukabil o kerâmetli kalem, bana bir nüsha aynı tarzda, yaldızlı yazmak ve 19. Söz'ü de onun âhirine zeyil gibi ilhâk etmek ve Miraç Risalesi’nin de 3. Esas’ının âhirinde 3 müşkilden 1. Müşkilin; “el-cevap” deyip Risâlet-i Ahmediye (asm) delâilini fihriste suretinde beyân eden üç-dört yaprağı tâ ikinci müşkilin cevabına kadar, onu da âhirinde bir hâtime.. ve Âyetü’l-Kübrâ’nın 15. Mertebesindeki Risâlet-i Ahmediye (asm) bahsini de eğer münâsib görülse, o da ilhâk edilsin.

Aziz kardeşlerim! Sizinle pekçok uzun konuşmaya hem ihtiyacım hem de iştiyakım var. Fakat şimdi kısa kesiyorum. Bu havalide Risale-i Nur'un gayet çalışkan ve faal bir talebesi olan Ahmed Nazif'in Risale-i Nur medhinde ziyade ifratına itâb ettiğim münasebetiyle yazdığı fıkrasını kısa kestiğime bedel size gönderiyorum. (5 Nisan 941)

*Kardeşiniz*
*Said Nursî*

***
