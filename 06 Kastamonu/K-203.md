---
title: "Kastamonu 203 : İstanbul’daki ihtiyar hâdisesi"
no: 203
id: "K-203"
konu: "İstanbul’daki ihtiyar hâdisesi"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 203 : İstanbul’daki ihtiyar hâdisesi

<p class="takdim">[İstanbul’a Şefîk Efendi'ye yazılan bir mektubun suretidir. Sizden İstanbul’a gidenlere belki fâidesi olur diye gönderildi]</p>

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Seyyid Şefîk, bayramınızı tebrik ediyorum. Ve sizin sarsılmaz sadâkatinize itimâden gayet ehemmiyetli bir mânâyı size beyan ediyorum. Şöyle ki: Bu şuhûr-u selâse-i mübârekede gayet ehemmiyetsiz bir tevehhüm yüzünden Risale-i Nur’un îmânî hizmetine zarar verecek ve ehl-i dalâletin eline tam bir sened verecek, bu eyyâm-ı mübârekede lüzumsuz, mânâsız ve haksız bir surette ve eskiden beri hiç benden zarar görmedikleri, belki daima ona ve hânedanlarına gayet ciddi ve samimiyet beslediğim sâdâttan bir ihtiyâr âlim zâtın, beni galiz tabirlerle gıybet etmesi ve rast gelenlere lüzumsuz bir yerde, eyyâm-ı mübarekede, ictihâdı hata da olsa, bir ehl-i ilim gıybet etmek

<p class="arabic" dir="rtl" title="Meal: “Herhangi biriniz ölü kardeşinin etini yemekten hoşlanır mı? İşte bundan tiksindiniz!” [Hucurât Sûresi, 49:12]"> اَيُحِبُّ اَحَدُكُمْ اَنْ يَاْكُلَ لَحْمَ اَخِيهِ مَيْتًا فَكَرِهْتُمُوهُ</p>

âyet-i şerîfinin tehdidini nazara almayacak derece medar-ı gıybet olan hatasından başka, sâir gizli kusurlarını da veyahut gizli hallerini teşhirkârâne söylemek, hususan bu şuhûr-u mübârekede öyle bir gıybettir ki, tüyleri ürpertiyor.

İnsan içtihadında hata edebilir. Ben içtihadımda hata edebilirim. Ve bana karşı garazsız içtihadımda hata var diyenlere ve isbat edenlere teşekkür edip ruh u canla minnettarım. Fakat, şimdiye kadar o içtihadımı tamamıyla kanaatle tam tasdik eden eden binler ehl-i iman ve onlardan çokları ehl-i ilim tasdik ettikleri ve ben de dehşetli bir zamanda kudsî bir teselliye muhtaç olduğum bir hengamda, sırf ehl-i imanın imanını Risale-i Nur ile muhafaza niyet-i hâlisasıyla Necmeddîn-i Kübrâ, Muhyiddîn-i Arab gibi binler ehl-i işârât gibi, cifrî ve riyâzî hesabıyla beyan edilen bir müjde-i işâriye-i Kur’âniyeyi, kendine gelen bir kanaat-i tâmme ile, hem mahrem tutulmak şartıyla beyan ettiğim ve o ictihâdımda "En muannid dinsizlere de isbat etmeye hazırım" dediğim halde, beni galiz tabirlerle en muhterem dostlarıma gıybet etmek ve "aklını kaçırmış" demesi, dünyada buna hangi mezheb ile fetvâ verilebilir? Hangi fetvâyı buluyorlar? Ben her şeyden vazgeçerim, fakat adalet-i İlâhiyenin huzurunda bu dehşetli gıybete karşı hakkımı helal etmem. Titresin!

Bütün sâdâtın ceddi olan Fahr-i Âlem Aleyhissalâtü Vesselâmın sünnet-i seniyesini muhafaza için hayatını ve her şeyi feda eden bir mazlumun şekvâsı, elbette cevabsız kalmayacak. İllâ bir şartla helal edebilirim ki, bu Ramazan-ı Şerif’de bana ve hâlis kardeşlerime verdiği endişe ve telaşı, hakperestlik damarıyla, büyüklere lâyık ve ulüvv-ü cenâbla, enâniyet-i taassubkârânesini hakikate ve insafa feda edip tamire çalışmasıdır. Müşfik ve münsif bir hoca tavrıyla, kusurumuz varsa, bize lütufkârâne ihtar ve ikazdır. Başkalara işâa etmemektir. Cenâb-ı Hakk, Settârü’l-Uyûb'dur. Hasenât seyyiâta mukabil gelse affeder. İman hizmetinde yüz binler insanın imanını tahkikî yapmak hasenesine karşı, benim gibi bir biçarenin hüsn-ü niyetle, kuvvetli emârelerle inayet-i İlâhiyeden tasavvur ettiği bir müjde-i Kur’âniyenin tefehhümünde bir yanlış, belki yüz yanlışı varsa da, o hasenâta karşı gelemez. Setr-i uyûb perdesini yırtamaz. Her ne ise; bu mesele yalnız şahsıma taalluk etse idi, ben cidden nefs-i emmâremi tam kırmak için ona minnettar olurdum. Mesleğimiz bu zamanda hakka hizmet, bütün bütün terk-i enâniyetle olabileceğini kat‘î kanâatimiz olduğu gibi, yirmi senedir nefs-i emmârem ister istemez o mesleğe itaate mecbur olmuş. Risale-i Nur ve mukaddemâtları buna bir huccet-i kâtıadır.

Fakat garaz ve inat ve bir nevi‘ taassub-u meslekîyi ihsâs eden ve esrâr-ı mestûreyi işâa suretinde gelen itiraz ve gıybetlere karşı Eski Said lisânıyla derim: İşte meydan! En mutaassıb ulemâdan ve en büyük veliden tut ta, tâ en dinsiz feylesoflara ve müdakkik hukemâlara Risale-i Nur’daki dâvâları isbat etmeye hazırım. Ve hem de isbat etmişim ki, benim mahvıma ve idâmıma mütemadiyen çalışan zındık feylesoflar ve mülhidler, o dâvâları cerh edemiyorlar ve edememişler.

Hem bütün hayatımda delilsiz dâvâları zikretmediğimi, sizin gibi eski ve yeni arkadaşlarım biliyorlar. Bâhusus Kur’ân-ı Mu‘cizü’l-Beyân’dan aldığım bir kuvvetle, Avrupa feylosoflarına Risale-i Nur meydan okuyor. Risale-i Nur bu zamanda medâr-ı nazar bir hâdise-i Kur’âniye olduğundan, bir-iki işaret değil, belki benim ile beraber Risale-i Nur şâkirdleri tarafından istihrâc edilen beş risalede yazılan işaretler, bir cihette bine yaklaşıyor. Bin incecik saçlar dahi toplansa, kuvvetli bir ip olduğu gibi, sarâhate yakın bir delâlet olur. Vahdet-i mesele cihetiyle o işaretler birbirine kuvvet verir. Bazı işârâtı zayıf görmekle onu inkar etmek, insafa, hakperestliğe muvâfık olamaz. İnkar eden mazur olamaz. Hususan lüzumsuz ve zararlı ve müfritâne ve galiz bir gıybet olsa, bu zamanda ehl-i ilim ortasında ehl-i hakikati ağlattıracak bir hâdise-i elîmedir.

Azîz kardeşim! Bu mektubun suretini gayb etmeyeceksin. Her halde o ihtiyâr zâta okuyacaksın. Bir ehemmiyetli mektubum okunduğu vakit, bırakmamış ki, tamam okutsun. Çünki bu gıybet meselesi, helal etmek meselesi var. Böyle acîb bir gıybet hiçbir cihetle cevazı olmaz. Eğer isnâd edilen o gıybetler varsa, gıybettir. Olmazsa, iftirâkârâne gıybet etmektir. "Beni helal et" diye, en büyük zâtlar en küçük adamlara yalvarmışlar. Ben bir aya kadar helalleşmek için bekleyeceğim.

### Isparta’ya giden mektubun bir parçasıdır

Azîz, sıddîk kardeşlerim! Bugünlerde sabah namazının tesbîhâtında İstanbul’daki ihtiyarın garazkârâne, zındıka hesabına geçen ve şahsıma karşı galiz gıybeti, Eski Said damarıyla nefs-i emmârem heyecana geldi. Mazlumum dedim. Bu nevi‘ zulüm çekilmez. İntikamını almak istedi. Birden kalbime geldi. “Belki Risale-i Nur’un İstanbul'da intişârına bir vesile olur. Sen madem hayat-ı dünyeviyeyi, belki hayat-ı uhreviyeyi dahi Risale-i Nur’a fedâ ediyorsun. Bu izzet-i nefis damarını dahi feda et. Hem sebeb-i hilkat-i kâinât Fahr-i Âlem Aleyhissalâtü Vesselâm’a mecnun tabiri istimal eden insanlar bulunduğu gibi, senin o güneşe karşı zerrecik bir izzet-i nefsiyenin kırılmasına ehemmiyet verme” diye ihtar edildi. Benim de kalbim rahat etti. [^1]

*Kardeşiniz*
*Said Nursî*

Aziz, sıddık kardeşlerim!

Bugün burada bayramdır. Sizin mübarek bayramınızı başta Nur ve Gül fabrikalarının hâdimleri ve sahibleri ve mübarekler heyeti ve medrese-i Nuriyenin şakirdleri ve masum ve ümmi ihtiyarlar taifesi, Risale-i Nur’un fedakâr şakirdleri olan muhterem hemşirelerimiz, hanımlar cemaatı olarak herbirisine ayrı ayrı bayramlarını tebrik ve bu havalideki Risale-i Nur şakirdleri namına da onlara selâmla bayramlarını tebrik ediyoruz. Bu defa başkalara yazılan mektupların suretleriyle iktifa edildi. [^2]

*Said Nursî*

*Risale-i Nur şakirdlerinden*
*Feyzi, Emin, Kâmil, Nazif, Zühdü, Tevfik, Hilmi,*
*Âsiye, Necmiye, Lütfiye, Ulviye, Aliye, Şerife*

***

***
[^1]: Kardeşlerim, çoktan beri perde altında, İstanbul'da, Risale-i Nur’a karşı çabalayan muzır bir cereyan hissediyordum. Tayin edemediğim için kendimizi muhafaza edemiyorduk. Şimdi anlaşıldı ki, zındıklar siyasî desîselerle, bu dehşetli ihtiyarı istimal ediyorlardı. Perde açıldı, iyi oldu, anladık. İnşaallah o fitne sönecek.
[^2]: Hâfız Ali ve Tahirî’nin, Hizb-ül Ekber’in tam güzel çıkmamış demelerine iştirak etmiyoruz. Bin mâşâallah, bin bârekâllah. Birden bu kadar bu zamanda tevafuklu aynı Tahir’in hattına benzer bir tarzda çıkması, bizleri çok mesrur ediyor. Fakat etrafında çerçeve olsa idi daha güzel olurdu. Biz burada hem süslü tezyinatlı çerçeve yapıyoruz, hem güzel olmayan kaplara süslü kâğıtlar çekiyoruz.
