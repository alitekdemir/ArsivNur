---
title: "Kastamonu 149 : Sikke-i Gaybiye Risalesi hakkında bir ihtar"
no: 149
id: "K-149"
konu: "Sikke-i Gaybiye Risalesi hakkında bir ihtar"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 149 : Sikke-i Gaybiye Risalesi hakkında bir ihtar

<p class="takdim">[Leffen size gönderilen parçayı bize yazdığınız İşârât-ı Kur’âniye ve Kerâmet-i Aleviye ve Gavsiye mecmuasının mukaddemesinden evvel biz başta yazdık, siz de yazarsınız.]</p>

## İşârât-ı Kur’âniye ve üç kerâmet-i Aleviye ve kerâmet-i Gavsiye hakkındaki Sikke-i Gaybiye Risalesine bir tenbîh ve bir ihtâr

Bu gayet mahrem risaleler, nasılsa muannid bir nâmahremin eline bu risalelerden birisi geçmiş. Gayet sathî ve inâd nazarıyla bir-iki yerine haksız bir itirâz ile ehemmiyetli bir hâdiseye sebebiyet verdiğinden, bu mecmûa Risale-i Nur’un hâs talebelerine, belki ehass-ı havâssa mahsus olduğu halde ve benim vefatımdan sonra intişârına müsâade olmasıyla beraber, şimdi mezkûr hâdisenin sebebiyle herkese değil, belki ehl-i insaf ve Risale-i Nur’la alâkadâr ve talebelerinden bulunanlara, hâslardan birkaç şâkirdin tensibiyle gösterilebilir fikriyle yazdırdık.

**İkinci Nokta**: Bu risale (Sikke-i Gaybiye) baştan aşağıya kadar bir tek neticeye bakar. Bine yakın emâreler ile, Risale-i Nur’un makbuliyetine gaybî bir imza basıldığını isbat ediyor. Böyle bir tek dâvâya bu derece kesretli ve ayrı ayrı cihetlerde binler emâreler ve îmâlar onu göstermesi, ilmelyakîn değil, belki aynelyakîn, belki hakkalyakîn derecesinde o dâvâyı isbat eder.

**Üçüncü Nokta**: Bu risaleyi mütâlaa eden zâtlar, inceden inceye, hususan cifrî hesabâtına meşgul olmaya lüzum yok. Hem bir kısmı anlaşılmasa da zararı yok. Hem umumunu okumak da lâzım değil. Hem Kerâmet-i Gavsiye’nin âhirindeki, Şam’lı Hâfız Tevfîk’in fıkrasından başlayıp âhire kadar mütâlaadan sonra, baştaki mukaddemeyi de okuduktan sonra, istediği parçayı okusun.

*Said Nursî*

***
