---
title: "Kastamonu 41 : Nur Talebelerinin mektuplarına cevaben bir mektup"
no: 41
id: "K-41"
konu: "Nur Talebelerinin mektuplarına cevaben bir mektup"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 41 : Nur Talebelerinin mektuplarına cevaben bir mektup

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Ömrünüzün dakikalarındaki âşirelerin, yazmış olduğunuz harflerle çarpımı adedince Allah’ın selâmı, rahmeti ve bereketleri üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ بِعَدَدِ حَاصِلِ ضَرْبِ حُرُوفِ مَا كَتَبْتُمْ فِى عَاشِرَاتِ دَقَائِقِ عُمْرِكُمْ</p>

Azîz, Sıddık Kardeşlerim!

Bu defaki Nur ve Gül fabrikalarının ve iki Hulûsi'nin mektubları bizi o derece mesrur ve memnun ve minnetdar ve müteşekkir eylemiş ki, tarif edilmez. Mahkemedeki müdafaatımda, "Sizlerden 30 zâtı, 30 bine mukabil olduğunu" diye iddiama, davama hiç cerhedilmez şâhidler gösterdiniz ve gösteriyorsunuz. Allah sizden ebeden râzı olsun.

Hüsrev'in mektubu bana o kadar kıymettar geldi ki, herbir kelime bir altın kadar kıymettar gördük. Risale-i Nur'un orada tam inkişaf ettiğini beşaret verdi.

Hâfız Ali'nin istihracî mektubu Hâfız Ali'nin yüksek makamını gösterdi. Çoktan beklerken ki 33. Ayet kime kısmet olacak, Hâfız Ali'nin şiddet-i ihlası onu ona verdi. Yalnız emare-i cifriye ve tevafukiyeyi onun düşündüğü ve gizli hesap ettiği ve kalben bulduğu ve niyet ettiği gibi görüldü, biz de tasdik ettik.

1. Hulusi'nin mektubu da 20 mektup kadar kıymetlidir. Öyle ise muhaberemiz kesilmemiş hükmündedir. Her iki üç ayda bir mektubunu aldığımız gibi kabul ettik.

Rüşdü'nün mektubu bizi bir derece mahzun etti. Fakat Risale-i Nur şakirtleri bir inayet altında olduğunu düşündük, müteselli olduk.

Şabri kardeş, senin mektubuna yer kalmadığı için sonra konuşacağız. Ve mektuplarınıza mukabil çok uzun bir mektupla cevap vermek isterdik. Fakat şimdilik vakit müsaade etmedi.

Hâfız Ali'nin istihracının suretini aldık. Aynen kaydetmek için size gönderiyoruz. Arkadaki mesele mektubunuzdan bir gün evvel tahattur edildiği için size de göstermek için işaret hükmüne geçti. Hüsrev'in mektubunda işaret ettiğim umum kardeşlerimize birer birer selam ve dua ve istid'a ederiz. Duanıza muhtaç kardeşiniz,

*Said Nursî*

***
