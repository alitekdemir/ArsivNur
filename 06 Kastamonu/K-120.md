---
title: "Kastamonu 120 : Hüsrev’in bin kalemle nura hizmet edenler hakkında fıkrası"
no: 120
id: "K-120"
konu: "Hüsrev’in bin kalemle nura hizmet edenler hakkında fıkrası"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 120 : Hüsrev’in bin kalemle nura hizmet edenler hakkında fıkrası

<p class="takdim">[Kıymetli kardeşlerimizden ve nurlu Mübarekler Heyeti’nin mümtaz erkânından ve Gülyağı fabrikası kâtibi büyük Hüsrev’in mektub fıkrasından bir parçadır. Lâhika’ya yazılacak.]</p>

Bu hafta içinde Milas’lı hapishane arkadaşlarından İnce Mehmed Efendi bir işi için Isparta’ya gelmiş. Konuştuk. Esasen Nur’un her parçasından birer nüsha onlara gönderiyoruz. Bin kalemle Nur’a sarılan kardeşlerimizin köyündeki faaliyeti biraz mübalağa görmüşler. Milâslı Mehmed Efendi, “Bir karyede, bin kalemle Nur’a sarılan kardeşlerimizin köyündeki faaliyeti biraz mübalâğalı görmüşler. Ben onun tahkiki için geldim” dedi. Risaletü’n-Nur’un bir kerameti idi ki, bu köyün kıymetli faal bir talebesi Marangoz Ahmed yanımda idi. Ben dedim: Vâkıa ben bu köye gitmedim, kardeşlerimden soruyorum, onlar da diyordu: “Kadın-erkek, çoluk-çocuk, Risaletü’n-Nur’u yazan bin kalem vardır.” Sonra Marangoz Ahmed dedi ki: “Bizim köyümüz üç yüz elli hanedir. İki hoca, bir hacı, üç adamdan başka bütün evlerimize Risaletü’n-Nur girmiştir. Kadınlara, kız çocuklarına varıncaya kadar yazıyorlar. Hattâ ümmîlerden, kırk yaşından yukarı yazı yazan on kadar kardeşimiz vardır” cevabında bulundu. Milâslı Mehmed Efendi bu faaliyete hayran oldu.

Biz böyle yapamıyoruz. Sevgili Üstadımız lütfetsinler, hâssaten hem bana, hem Halil İbrahim’e, hem de Milas’a dua buyursunlar. Bu istirhamımızı kendilerine yazınız diyerek veda ettiler.

*Hüsrev*

***
