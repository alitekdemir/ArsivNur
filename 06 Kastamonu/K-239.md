---
title: "Kastamonu 239 : Eski Said'in belagat üzerine iki hâtırası"
no: 239
id: "K-239"
konu: "Eski Said'in belagat üzerine iki hâtırası"
bolge: "Kastamonu"
donem: "Kastamonu Dönemi"
date: 
yazar: "Said Nursî"
---

# Kastamonu 239 : Eski Said'in belagat üzerine iki hâtırası

<p class="takdim">[Kırk sene evvel Eski Said talebeleri içinde bir ihtiyar zât vardı ki, haremi genç idi. O zâta zarifane bu iki cümleyi ders vermiş]</p>

Benim gibi ihtiyar olmuş bir zât, çok sevdiği haremine demiş ki:

<p class="arabic" dir="rtl" title="">وَلاَ يُرَوِّعْكِ اِيمَاضُ الْقَتِيرِ بِهِ؛ فَاِنَّ ذَاكَ ابْتِسَامُ الْعِلْمِ وَالْأَدَبِ</p>
Yani: "Sakalımda siyah kılların beyazlanması seni ürkütmesin. Çünki o beyazlık, yağ gibi ilim ve nurun tecessüm edip kafa kazanında kalbin hararetiyle eriyip tereşşuh ederek bütün saç ve sakalıma sızarak sana tebessüm ediyor. Gerçi mürur-u zamanla kuvvet ve hiss-i maddîyi kaybetmişim. Fakat asıl nuranî ve daimî kuvvet ve tatlı ve güzel cemal olan ilim ve edebi kazanmışım. Senin nazar-ı istikrahını değil, belki nazar-ı istihsanını celbetmeli" diye haremini edibane kandırmış.

Biri de çok sevdiği genç hareminden ihbar edip demiş ki:

<p class="arabic" dir="rtl" title="">قَالَتْ كَبِرْتَ وَشِبْتَ قُلْتُ لَهَا؛ هٰذَا غُبَارُ وَقَايِعِ الدَّهْرِ</p>
Yani: "Haremim dedi ki: Sen büyük ihtiyarlandın, daha bana küfüv olamazsın. Ben de cevaben dedim ki: Benim saç ve sakalımda görünen beyazlıklar, ihtiyarlığın alâmetleri değiller. Belki dehrin musibetlerinin ve hâdiselerinin gürültü ederek, ayaklarının altından çıkan toz saç ve sakalıma konmuş. Silkelense düşer gibi diye güya o musibetler haylaz çocuklar gibi şamata ederek ayaklarından çıkan toz, gubar saç ve sakalıma yapışsa.. Yani ben sinnen ihtiyar değilim. Belki başıma gelen, başımı döğen belaların tahrikiyle bir nezle-i şedidenin tesirinden beyazlığın gelmesidir."

***

<p class="takdim">[Elli sene evvel Kürdistan’ın meşhur âlimi merhum Şeyh Emin Efendi tarafından onbeş-onaltı yaşında bulunan Eski Said’i imtihan için sorduğu suallerden birisine verdiği hârika bir cevabdır. Bir saat zarfında bu acib muammayı halletmiş.]</p>

Yine birisi sevdiği familyasına remizli olan bu fıkrayı söylemiş:

<p class="arabic" dir="rtl" title="">زِلَعْلِ بَارِ جُسْتَمْ ضِدِّ شَرْقىِ بِتَازِى وَرِىُّ قَلْبُ تَصْحِيف</p>
Karısı anlamış. Manası: “Yârinin yani hareminin la’l gibi dudaklarından şarkın zıddını Arabî, Farisî kalb ve tashif suretinde istiyorum.” Zekice karısı da manasını fehmetmiş.

Eski Said, sual eden Şeyh Emin Efendi’ye demiş: <span class="arabic" dir="rtl" title="">شرق</span> “Şark”ın zıddı <span class="arabic" dir="rtl" title="">غرب</span> “garb”dır. “Garb” noktanın tashifiyle <span class="arabic" dir="rtl" title="">عرب</span> “arb” olur. “Arb” ise kalb-i tashif ile <span class="arabic" dir="rtl" title="">ربيع</span> “rebî’" olur. Rebî’, Farisî <span class="arabic" dir="rtl" title="">بهار</span> “bahar” olur. Bahar noktası tashif olup yukarı çıksa <span class="arabic" dir="rtl" title="">نهار</span> “nehar” olur. Nehar Arabî <span class="arabic" dir="rtl" title="">يوم</span> “yevm” olur. “Yevm” kalb ile <span class="arabic" dir="rtl" title="">موى</span> “mûy” olur. “Mûy” ise Arabîsi <span class="arabic" dir="rtl" title="">شعر</span> “şa’r” ki iki manası olup biri <span class="arabic" dir="rtl" title="">بيت</span> “beyt”tir. Beyt de iki manaya gelir. Birisi <span class="arabic" dir="rtl" title="">دار</span> “dâr”dır. Dâr ise tashif ile <span class="arabic" dir="rtl" title="">داز</span> “dâz” olur. “Dâz” kalb ile <span class="arabic" dir="rtl" title="">زاد</span> “zâd” olur. “Zâd” Farisî <span class="arabic" dir="rtl" title="">توشه</span> “tûşe”, tûşe ise tashif ile <span class="arabic" dir="rtl" title="">بوسه</span> “bûse” olur. Bûse ise Türkçe "öpmek" demektir.

***
