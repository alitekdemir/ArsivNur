---
title: "Emirdağ-I 488 : Hilafet hadisinin beş lema-i i’caziyesine dair bir nüktedir"
no: 488
id: "E1-488"
konu: "Hilafet hadisinin beş lema-i i’caziyesine dair bir nüktedir"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 488 : Hilafet hadisinin beş lema-i i’caziyesine dair bir nüktedir

<p class="takdim">Otuz Birinci Mektubun Otuz Birinci Lemasının otuz bir meselesinden bir meseledir</p>

<p class="arabic" dir="rtl" title="Meal: “Rahman ve Rahîm olan Allah’ın adıyla.”">بِسْمِ اللّٰهِ الرَّحْمٰنِ الرَّحِيمِ</p>

<p class="takdim">Bir tek cümle olan gayet kısa bu hadisin beş lema-i i’caziyesine dair bir nüktedir.</p>

<p class="arabic" dir="rtl" title="Meal: “Benden sonra hilâfet otuz sene devam edecektir.”">اِنَّ الْخِلاَفَةَ بَعْدِى ثَلاَثُونَ سَنَةً</p>

hadis-i şerifin ihbar-ı gaybî nevinden tarihçe musaddak beş lema-i i’caziyesi vardır.

**Birincisi**: Hulefâ-yı Râşidînin hilâfetleri ile Hazret-i Hasan Radıyallahü Anhın altı aylık hilâfetinin müddeti otuz sene olacağını ihbardır; aynen çıkmış.

**İkincisi**: Otuz senelik halifeleri olan Hazret-i Ebu Bekir Radıyallahu Anh (235), Hazret-i Ömer Radıyallahu Anh (310), Hazret-i Osman Radıyallahu Anh (660) ve Hazret-i Ali Radıyallahu Anh’ın (120) ebcedî ve cifrî hesapları 1326 eder ki, o tarihten sonra şerait-i hilafet daha takarrur etmedi. Hilâfet-i Aliyye-i Osmaniye bitti.

**Üçüncüsü**: <span class="arabic" dir="rtl" title="">ثَلاَثُونَ</span> kelimesi cifir hesabıyla 1087 eder ki, tarihçe hilâfet-i Abbasiyenin inkırâzıyla hilâfet-i Osmaniyenin takarruruna kadar olan zamandan fetret zamanı tayyedilse bin seksen küsür kalır. Eğer nâkıs hilâfetler sayılsa <span class="arabic" dir="rtl" title="">ثَلاَثُونَ سَنَةً</span> deki <span class="arabic" dir="rtl" title="">سَنَةً</span> lafzı ilave olur. O halde 1202 eder ki, Rumuzat-ı Semâniye-i Kuraniye Risalelerinde hem *İnnâ fetehnâ leke*, hem Fâtiha, hem Sûre-i Nasr, hem Sûre-i Alak gibi çok yerlerde aynen hilâfetle beraber Devlet-i İslamiyenin hem terakki, hem galibiyet devresi olan 1202 tarihini gösterir. Hem nâkıs hilâfetle beraber bütün müddet-i hilâfet-i İslamiye bin iki yüz ikidir ki, tam tamına tevafukla haber verir. Ve <span class="arabic" dir="rtl" title="">اِنِ اسْتَقَامَتْ اُمَّتِى فَلَهُمْ يَوْمٌ</span> yani bin sene <span class="arabic" dir="rtl" title="">وَإِلاَّ فَنِصْفُ يَوْمٍ</span> yani beşyüz sene hadisinin mu’cizane ihbar-ı gaybîsini izah eder. Yani bu hadîs, kıyametten değil, belki galibane hâkimiyet-i İslamiyeden haber verir. On Sekizinci Lema'da ve başka yerde bu hadisin üç lema-i i’caziyesini beyan ettiğimizden burada kısa kesiyoruz.

**Dördüncüsü**: <span class="arabic" dir="rtl" title="">اِنَّ الْخِلاَفَةَ بَعْدِى</span> ilâ âhire.. Şeddeli <span class="arabic" dir="rtl" title="">اِنَّ</span> yüz bir, <span class="arabic" dir="rtl" title="">اَلْخِلاَفَةَ</span> bin yüz kırk bir, <span class="arabic" dir="rtl" title="">بَعْدِى</span> seksen altı eder. Yekünü arabîce 1328 olur ve rumîce 1326 dır ki, Hulefâ-yı Râşidînin isimlerinin ikinci vecihte gösterdiği aynı tarihe ve hürriyetin üçüncü senesindeki inkıtâ-ı hilâfetin tarihine tam tamına tevafuku, elbette o lisanü’l-gayb olan Zâtın (a.s.m.) lisanında tesadüf olamaz. Belki onu da görmüş, ona da işaret etmiş.

**Beşincisi**: <span class="arabic" dir="rtl" title="">اِنَّ الْخِلاَفَةَ</span> şeddeli nûn bir nûn sayılsa 1192 eder ki, aynen <span class="arabic" dir="rtl" title="">ثَلاَثُونَ سَنَةً</span> cümlesinin gösterdiği gibi 1202 tarihine on farkla tam tevafuk ederek, tam ve nâkıs bütün müddet-i hilâfeti göstermesi ve yalnız <span class="arabic" dir="rtl" title="">خِلاَفَةَ</span> kelimesi 1111 edip tam hilâfetin müddetine tam tevafukla beraber o müddete işaret eder. <span class="arabic" dir="rtl" title="">ثَلاَثُونَ</span> kelimesinin cifrî hesabı olan 1087 adedine, yirmi dört gibi cüzî bir farkla muvafakat etmesi, elbette ve herhalde o Muhbir-i Gaybî'nin (a.s.m.) bir işaret-i gaybiyesidir ve bir nevi mu’cizat-ı gaybiyesinin bir lemasıdır. İşte bu kısacık hadisin câmiiyetine, sair cevâmiü’l-kelim olan hadisler kıyas edilsin.

<p class="arabic" dir="rtl" title="Meal: “Sen her türlü noksan sıfatlardan münezzeh olan Sübhân’sın. Senin bize öğrettiğinden başka bilgimiz yoktur. Muhakkak ki Sen herşeyi hakkıyla bilen Alîm, herşeyi hikmetle yapan Hakîm’sin.” [Bakara Sûresi, 2:32]">سُبْحَانَكَ لاَ عِلْمَ لَنَا اِلاَّ مَا عَلَّمْتَنَا اِنَّكَ اَنْتَ الْعَلِيمُ الْحَكِيمُ</p>

*Said Nursî*
