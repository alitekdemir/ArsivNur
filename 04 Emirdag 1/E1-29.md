---
title: "Emirdağ-I 29 : Sizin bir taahhütlü, iki tafsilatlı mektubunuzu bir hafta fâsıla ile aldım"
no: 29
id: "E1-29"
konu: "Sizin bir taahhütlü, iki tafsilatlı mektubunuzu bir hafta fâsıla ile aldım"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 29 : Sizin bir taahhütlü, iki tafsilatlı mektubunuzu bir hafta fâsıla ile aldım

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz, sıddık kardeşlerim!

Ramazan-ı Şerifinizi ruh u canımızla tebrik ediyoruz. Cenab-ı Hak bu Ramazanı, leyle-i Kadrini hakkımızda bin aydan hayırlı eylesin, âmin. Ramazan-ı Şerifteki dualarınızı kabul eylesin, âmin. Sizin bir taahhütlü, iki tafsilatlı mektubunuzu bir hafta fâsıla ile aldım. Yalnız Âyet-ül Kübra başındaki ihtarın haşiyesi olacak parçasından ve Medrese-i Nuriyenin üstadı Hacı Hâfız’a yazdığım mektuptan bahsetmemişsiniz. Hem İşarat-ül İ’caz, Otuzbirinci değil Otuzuncu Mektup olacak. Otuzbirinci ise Lemalar’dan ibarettir. Belki İşarat-ül İ’caz Otuzuncu Mektuptur. Hem matbu Lemaat ve Arabî risaleler Şualar değil, belki Otuzikinci Lema, Otuzüçüncü Lema olacakları yazılmıştı. Bundan evvelki mektubunuzda sehven yanlış yazılmış.

Eskiden tam bir Abdurrahman makamını kazanan Zekâi, yine o makamını kazandığını ve yeni huruflu mektublarımızı hem teksir, hem tercüme etmesi cihetiyle faal büyük bir Ceylan olarak kabul ettiğimizi tebşir ediniz. Mâşâallah, bârekâllah! Kâtib Osman hakikaten uzun zamandan beri Risale-i Nur kâtibi ünvanını tam almış. Isparta’nın Tahirî’si ve Hâfız Ali’sidir, isbat ediyor. Ve yeni Halil İbrahim de inşallah Milâs’lı Halil İbrahim’in sebatı ve sadakatinde bir kardeşimiz olacaktır.

*Said Nursî*

***
