---
title: "Emirdağ-I 155 : Hüsrev’in mektubu"
no: 155
id: "E1-155"
konu: "Hüsrev’in mektubu"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 155 : Hüsrev’in mektubu

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Çok aziz, çok mübarek, çok kıymettar, çok sevgili Üstadımız efendimiz hazretleri!

Isparta Medresetüzzehra’sında parlak bir medrese-i Nuriye olan Sava’nın kahraman şakirtleri ve masum talebeleri namına kabul buyurularak lahikalarımıza yazılması emir buyurulan bu mübarek medresenin mübarek Üstadının mübarek hafîdi Ahmed’in tarifnamesi zîrinde, sevgili Üstadımız üç fıkralık kıymettar mübarek yazılarını aldık. Bu mübarek mektubun üçüncü fıkrası ki, bu şiddetli kışta sebepsiz Üstadımıza verilen elîm sıkıntıların bir sebebi, Selaniklilerin istibdad-ı mutlaklarının kırılmasına çalışan Serbest Fırka’nın sevgili Üstadımızdan yardım almaması için sevgili Üstadımızı herkesten tecrid ettikleri bildirilmekte; ve mukabilinde Risale-i Nur binler diller ile sevgili Üstadımıza bedel konuşmakta, küfrü irtidadı kırmakta, anarşiliği bozmakta olduğu ilam edilmektedir. Elhak, aziz Üstadımız güzel konuşurlar ve güzel konuşmuşlar. Ve o güzel konuşmalar yeri olan mübarek kudsi güzel kalbinizde, güzel tulû eden İlahî melek-i ilhamın eseri güzel Risale-i Nur’a bugün herkes meftun, herkes müştak. Çok yerlerden okumak ve feyz almak için isteniyor ve aranıyor. Heyhat! Şu on sene içerisinde bir kısım risalelerimizin nâehiller elinde ziyaına ve bir kısmının toprak altında bozulmasına ve bir kısmının suver-i sâire ile imhasına sebep olan ehl-i garazın hücumları olmasaydı!

Lillahilhamd bu hallere rağmen, talebe-i nur hizmet-i Nuriyede devamda ve her istenen yere ihtiyaç ve lüzum miktarını tedarik edip göndermekten geri kalmıyor. Ve siz aziz Üstadımız bundan sonra bize hücum eden gizli münafık komitelerinin “Risale-i Nur ve şakirtlerinin su-i niyetleri var” diye hiçbir kimseyi kandıramazlar diye olan tebşirleri aynen gözükmekte ve talebeleriniz yalnız Isparta’da değil, her yerde sevgili mübarek Üstadımızın sevimli ve mübarek lisanları vesilesiyle olan Risale-i Nur’un lisanını pervasız konuşmaktadırlar. Cenab-ı Hak aziz ve mübarek Üstadımızdan ebeden razı olsun. Ve bizleri dünya ve ahirette cenah-ı lütfunuzdan baîd etmesin, âmin, âmin, âmin.

*el-Bâkî Hüve’l-Bâkî*
*Kusurlu talebeniz*
*Hüsrev*

***
