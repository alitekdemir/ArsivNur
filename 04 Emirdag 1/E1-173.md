---
title: "Emirdağ-I 173 : Yeşil Salih'in Sorduğu Onbir Sual"
no: 173
id: "E1-173"
konu: "Yeşil Salih'in Sorduğu Onbir Sual"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 173 : Yeşil Salih'in Sorduğu Onbir Sual

<p class="takdim">[Yeşil Salih’in Üstadımızdan Sorduğu Onbir Sualidir]</p>

Muhterem Üstad!

Sizin hakkınızda şair-i merhum Mehmed Âkif Bey ile Dâr-üI Hikmet-iI İslâmiye âzalığında bulunmuş olan merhûm Mehmed Şevket Efendi’den dinlediğim kıymetli notlarım vardır. Hal tercümenizi o zâtlardan duyduklarımı yazmak mecburiyetinde kaldığım için lütfen suallerime kısa kısa cevap yazınız. Kendi namına yazacağın hal vasiyetnamenizi arzu ettiğin kadar mufassal yazmakta emir sizindir.

*Mehmed Salih Yeşiloğlu*

Sual:

1- Hangi tarihte ve nerede Cenab-ı Hak sizi dünyaya getirdi?

2- Baba ve büyük babanızın adı ve mesleklerini lütfen yazınız?

3- Kimlerden, nerede ders okudunuz? Ve nerede kimlere ders okuttunuz?

4- Van’da, Van Valisi Tâhir Paşa’nın evinde ne kadar kaldınız? Ve o zâta ne okuttunuz? (Meşrutiyetin ikinci senesinde Erzurum’a vali olarak gelen Tâhir Paşa merhum, bir Ramazan iftarında sofra başında sizin mezâyânızdan uzun uzadıya birşeyler anlatmıştı.)

5-Meşrutiyetin ilânından kaç ay evvel İstanbul’a geldiniz? İttihadçılar, halka nasihat için sizi Selânik’e götürmüşlerdi. Selânik’ten sonra sizi Rumeli’de hangi şehirleri gezdirdiler?

6- Balkan Harbi’ne iştirak ettiniz mi?

7- Umumi harpte nerede esir oldunuz? Ruslar size hangi şehirlerini gezdirdiler? Hakkınızda ne gibi muamele yaptılar? Tazyikde, hakarette bulundular mı?

8- Esaretten hangi tarihte İstanbul’a geldiniz? Hangi tarihte Dâr-ül Hikmet-il İslâmiye aliyyesine âza oldunuz?

9- Millet Meclisi’nin ilk devresinde Ankara’ya geldiğiniz zaman, evvelâ hürmete mazhar olmuş, bir hafta sonra da Meclis’in teneffüs salonunda ve soba başında “Abdest, Namaz, Cenâb-ı Hakk’tan yardım isteyiniz” sözlerinizden dolayı Reis-i Cumhurla münakaşadan sonra, Ankara’dan uzaklaştığınızdan ne kadar sonra, ilk olarak nereden nereye nefyedildiniz? Ve ol vakit Diyanet Riyaseti tarafından bir emre müsteniden size vaizlik nâmıyla elli lira maaş tahsis edilmişken, bu maaşı neden kabul etmediniz?

10- Hangi şehir veya kasabada menfî iken, yazdığınız kitaplar bahanesiyle, Eskişehir’e sevk ve mahkûm edildiniz? Ve kaç sene hapiste kaldınız? Ve hapisten çıkarıldıktan sonra nereye nefyoldunuz?

11- Kastamonu’dan kimin ihbarıyla hükümet sizi Denizli Cezaevine sevk etti? Kaç ay hapishanede kaldınız? Hapsinize sebep olan kitaplar tetkik olunup muzır olmadıkları anlaşılmakla, hükmen serbest bırakıldıktan sonra, o hayatınızın mahsulü olan âsârınız size iade edildi mi?

Lütfen pek kısaca bu suallerin cevabını yazınız.

***
