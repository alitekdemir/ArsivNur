---
title: "Emirdağ-I 28 : Âyetü’l-Kübrâ’nın matbu nüshaları perde altında çok hizmet görmüşler"
no: 28
id: "E1-28"
konu: "Âyetü’l-Kübrâ’nın matbu nüshaları perde altında çok hizmet görmüşler"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 28 : Âyetü’l-Kübrâ’nın matbu nüshaları perde altında çok hizmet görmüşler

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz, sıddık kardeşlerim!

Âyetü’l-Kübrâ’nın matbu nüshaları perde altında çok hizmet görmüşler. Baştaki ihtarın âhirinde -beyaz yerde- bir haşiye olarak size altı satır suretini gönderdik. Siz münasip görürseniz yazdırırsınız, hem ıslah ve tashih edersiniz. Benim kati kanaatim geldi ki:

Bu defa, Âyetü’l-Kübrâ’yı dikkatle ve muarızları nazara alıp okudum. Şüphem kalmadı ki, Risale-i Nur’un çok şiddetli darbelerine karşı muarızlar zayıf bahaneler ve sinek kanadı kadar ehemmiyetsiz kusurları medar-ı mesuliyet gördükleri halde, bu dehşetli darbeleri nazara almayıp hem beraatimizi, hem Risale-i Nur’un serbestiyetini kabul etmelerinin sebebi, başta Âyetü’l-Kübrâ olarak Risale-i Nur’un Meyve ve Hüccetü’l-Bâliga gibi eczalarındaki harikulade kuvvet ve sarsılmaz hakikatler, onların dehşetli inatlarını kırmasıdır. Çaresiz mecburiyetle serbestiyetini, beraatimizi resmen kabul etmişler. [^1] Fakat yine gizli zındıka komitesi, elinden geldiği kadar nazar-ı millette kendilerini lânetten, nefretten bir derece kurtarmak için, kusurlarımızı arıyorlar ve hükümeti iğfal etmeye çalışıyorlar. Onun için biz, eskisi gibi ihtiyatımızı elden bırakmamalıyız. [^2]

Şimdi iki gündür şiddetli bir hastalık kendini bana ihsas ediyor. Bu mübarek günlerde duanıza muhtacım. Umum kardeşlerimizin gelecek mübarek Ramazan-ı Şeriflerini ve geçmiş Berat gecelerini bütün ruh u canımızla tebrik ediyoruz. Cenab-ı Hak, onların ve bizlerin hakkımızda bu Ramazan’daki leyle-i Kadrimizi bin aydan hayırlı ve bin ay kadar medar-ı sevap eylesin, ümmet-i Muhammediyeye saadet ve selamet versin, âmin, âmin, âmin. Hem cümlenize birer birer selam eden kardeşiniz,

*Said Nursî*

***


[^1]: Matbu Âyetü’l-Kübrâ’nın başındaki ihtarın âhirinde, “nazar-ı dikkati celb etmiş” cümlesine haşiyedir. Evet İmam-ı Ali’nin (r.a.) Âyetü’l-Kübrâ hakkında verdiği haberi tam tamına Denizli hâdisesi tasdik etti. Çünkü bu risalenin gizli tabı hapsimize bir vesile oldu. Ve onun kudsi ve çok kuvvetli hakikati galebesiyle beraat ve necâtımıza ehemmiyetli bir sebep oldu. İmam-ı Ali’nin (r.a.) keramet-i gaybiyesini körlere de gösterdi. <span class="arabic" dir="rtl" title="Meal: “Âyetü’l-Kübrâ (büyük âyetler) vesilesiyle beni musibetten emin kıl”">وَبِالْآيَةِ الْكُبْرٰى اَمِنِّى مِنَ الْفَجَتْ</span> hakkımızdaki duasının kabulünü ispat etti.
[^2]: Bu dakikada hatırıma geldi ki, merhum Hafız Ali gibi tam vazifesini yapan ve istirahate hak kazanan Hulusi-i Sâni ve etrafındaki arkadaşları, hizmet-i nuriyede bu gaflet zamanında alakadarları ve Ispartalıların bana kalemle yardımlarına iştirakleri var mı? Barla, Bedre kalemlerinin yadigarlarını iştiyakla ve oradaki hayatımın hâtıratını hâtıra getirmekle beni sevindiriyor. Yanımdaki kısmı gördükçe memnun oluyorum. Hulusi-i evvel hayatta mıdır? merak ediyorum.
