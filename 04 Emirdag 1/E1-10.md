---
title: "Emirdağ-I 10 : Hizbü’l Kur’âni’l Muazzam hakkında"
no: 10
id: "E1-10"
konu: "Hizbü’l Kur’âni’l Muazzam hakkında"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 10 : Hizbü’l Kur’âni’l Muazzam hakkında

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Kuran'ın harfleri adedince Allah'ın selamı, rahmeti ve bereketleri üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ بِعَدَدِ حُرُوفِ الْقُرْآنِ</p>

Aziz, sıddık kardeşlerim!

Hizbü’l-Kur’âni’l-Muazzam’ın hem fevkalade ehemmiyeti, hem faydaları, hem okumasında hiçbir vesvesenin gelmemesi, hem bütün Kur’ân’ın en ziyade sevaplı âyetlerinin ihtivası, hem Risale-i Nuriyenin bütün esaslarını ve hakikatlerini cem etmesi, hem herkese hususen her vakit bütün Kur’ân’ı okumaya fırsat bulamayan ve hafız olmayanlara tamam-ı Kur’ân’ın bir nümune-i kudsîsi, hem mucizatlı yazılan tamam-ı Kur’ân’ın tevafuklu tabında bir misal-i musaggarı ve müjdecisi, hem maddî ve lafzî ve manevî parlak bir i’caz göstermesi gibi pek çok hâsiyetleri var. Ve bu şuhur-u mübarekedeki pek çok bereketlere ve nurlara ve sevaplara medardır ve onun tabına ve neşrine çalışmışlara çok büyük hayırlar kazandırır.

Risale-i Nur’un iki parlak ve kudsî istinad noktası ve âb-ı hayat çeşmesi olan,

<p class="arabic" dir="rtl" title="Meal: “Allah, ondan başka ilah olmadığına şâhitlik etti ve melekler de... ” [Âl-i İmrân Sûresi, 3:18]">شَهِدَ اللّٰهُ اَنَّهُ لاَ اِلٰهَ اِلاَّ هُوَ وَالْمَلٰئِكَةُ الخ</p>

âyetiyle,

<p class="arabic" dir="rtl" title="Meal: “De ki: Ey mülkün hakiki sahibi olan Allah’ım ...” [Âl-i İmrân Sûresi, 3:26]">قُلِ اللّٰهُمَّ مَالِكَ الْمُلْكِ الخ</p>

âyeti, her nasılsa sehven Sûre-i Âl-i İmran’dan alınan âyetlerde yazılmamışlar. O iki âyeti de yazıp içine koyunuz.

Bugünlerde on ikinci sahifeyi okurken birden,

<p class="arabic" dir="rtl" title="Meal: “Şüphesiz münâfıklar Cehennem ateşinin en aşağı tabakasındadırlar.” [Nisâ Sûresi, 4:145]">اِنَّ الْمُنَافِقِينَ فِى الدَّرْكِ الْأَسْفَلِ مِنَ النَّارِ </p>

âyeti gözüme ilişti. Mâkabline baktım,

<p class="arabic" dir="rtl" title="Meal: “Kimin dini, iyilik yaparak kendini Allah'a teslim eden ve hakka yönelen İbrahim'in dinine tabi olan kimsenin dininden daha güzeldir? [Nisâ Sûresi, 4:125]">وَمَنْ اَحْسَنُ دِينًا مِمَّنْ اَسْلَمَ وَجْهَهُ لِلّٰهِ الخ</p>

gördüm. Arka sahifesine baktım, gördüm ki: Risale-i Nur’a işaret eden dört âyet var ve onlar Birinci Şuâda izah edilmiş. Kalbime geldi: Herhalde bu dehşetli âyet, bu dehşetli ve zulümatlı ve nifakı kuvvetli asrımıza da hususi bakar. Dikkat ettim, kanaatim geldi. Bir emaresi şudur ki:

<span class="arabic" dir="rtl" title="">اِنَّ الْمُنَافِقِينَ فِى الدَّرْكِ الْأَسْفَلِ مِنَ النَّارِ</span> cifir ve ebced hesabıyla, tam tamına nifakın dört mertebesinin tarihlerine tevafukla parmak basıyor. Şöyle ki:

Şeddeler sayılır, eğer okunmayan hemze’ler ve <span class="arabic" dir="rtl" title="">فِى</span> deki okunmayan <span class="arabic" dir="rtl" title="">ى</span> sayılmazsa, tam tamına 1362 (h-m.1943) ederek bu seneye parmak basar. Eğer <span class="arabic" dir="rtl" title="">مِنَ النَّارِ</span> deki şedde bir nûn bir lâm-ı aslî hesap olsa, 1342 (h-m.1924) ederek Birinci Harb-i Umumînin dehşetli nifakları netice veren tarihine tam tamına tevafukla haber verir. Eğer şedde iki nun sayılsa, okunmayan hemzeler ve <span class="arabic" dir="rtl" title="">ى</span> de sayılsa, 1376 (h-m.1957) ederek, bu zulümatlı nifakın sukut mertebesine ve çok âyetlerde nur ile karşılaştırılan <span class="arabic" dir="rtl" title="">اَلظُّلُمَاتِ</span> -şedde sayılmaz- kelimesinin makam-ı cifrîsi olan 1372 ’ye (h-m.1953) dört farkla tevafuk ederek haber verir. Eğer okunmayanlar sayılsa ve <span class="arabic" dir="rtl" title="">اَلنَّارِ</span> deki şedde lâm-ı aslî olsa, tam tamına 1356 (h-m.1937) ederek küfür ve nifakın dehşetli fırtınalarının tarihine tevafukla parmak basar gördüm.

Evet, iki <span class="arabic" dir="rtl" title="">ر</span> 400, üç <span class="arabic" dir="rtl" title="">ف</span> iki <span class="arabic" dir="rtl" title="">ل</span> 300, bir <span class="arabic" dir="rtl" title="">ق</span> iki şeddeli <span class="arabic" dir="rtl" title="">ن</span> lar 300, bir <span class="arabic" dir="rtl" title="">م</span>, bir <span class="arabic" dir="rtl" title="">س</span> 100, diğer <span class="arabic" dir="rtl" title="">م</span>, bir <span class="arabic" dir="rtl" title="">ى</span>, bir <span class="arabic" dir="rtl" title="">ن</span>, o da 100, iki <span class="arabic" dir="rtl" title="">ن</span>, o da 100, yekünü 1300; bir <span class="arabic" dir="rtl" title="">ل</span>, bir <span class="arabic" dir="rtl" title="">ك</span> 50, şeddeli <span class="arabic" dir="rtl" title="">د</span> 8, ve iki medde, iki hemze 4, mecmuu 1362 eder. Öteki üç adedi buna kıyas edilsin.

Hem on ikinci ve on üçüncü sahifelere dikkatle baktım, gördüm ki: Risale-i Nur’a ve şakirtlerine ve muarızlarına o derece mutabık geliyor ki, yalnız bir mânâ-yı işârî ile bir remiz değil; belki bu asra bakan mânâ-yı sarîhiyle hususi bakar, küllî mânâsına mümtaz bir fert olarak dahil eder diye katî anladım, hadsiz şükrettim. Bu hizmet-i nuriyede şimdiye kadar başımıza gelen belalar yüz derece ziyade olsa yine ucuzdur; biz kazanıyoruz. O belalar, ehemmiyetsiz fâni şişelerimizi ve cam parçalarımızı kırmalarıyla, bâki ve uhrevi elmasları bize kazandırıyorlar diye sabır içinde şükretmeliyiz ve sevinmeliyiz bildim.

Hem beni bu sekizinci defadaki zehirlendirmeleri dahi yine akim kaldığını size beşaret veriyorum.

<p class="arabic" dir="rtl" title="Meal: “Muhakkak ki sen, inâyet gözüyle gözetilip korunmaktasın.”">فَاِنَّكَ مَحْرُوسٌ بِعَيْنِ الْعِنَايَةِ</p>

Gavs-ı Âzamın teminatı, yine tahakkuk eyledi.

Umum kardeşlerime birer birer selam ve dua eder ve dualarını bu mübarek şuhûr-u selâsede isterim. Ve daire-i nuriyede kesretli bulunan masumların ve elleri boş dönmeyen mübarek ihtiyarların masumâne dualarını bütün ruhumla arzu eden kardeşiniz

*el-Bâkî Hüve’l-Bâkî*
*Said Nursî*
