---
title: "Emirdağ-I 54 : Bu kumandan yalnız Âyet-ül Kübra’yı okuyarak Risale-i Nur’a şakird oldu"
no: 54
id: "E1-54"
konu: "Bu kumandan yalnız Âyet-ül Kübra’yı okuyarak Risale-i Nur’a şakird oldu"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 54 : Bu kumandan yalnız Âyet-ül Kübra’yı okuyarak Risale-i Nur’a şakird oldu

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz, sıddık, muhlis kardeşim!

Senin uzun ve güzel mektubunu aldım. Zatınız kendine intihab ettiğin salavat ve tesbihat ve tevhidler çok mübarektirler. Onların ekseri benim ve Risale-i Nur şakirdlerinin virdleridir. Senin o rüyaların mübarek olduğu gibi, senin ve hanenizdeki hemşiremin rüyaları dahi çok mübarek ve müjdelidirler. Ve tabir ettiğin gibi Risale-i Nur’u size müjdeliyor.

Hem senin refika-i hayatın ve masum evlâdların da çok mübarektirler. Bugünden itibaren onları Risale-i Nur şakirdleri dairesinde ve masumlar ve masum şakirdler içinde dâhil edip şirket-i maneviye-i nuriyede kazanılan hayırlara ve dualara hissedar ediyoruz. Hanenize bugünden itibaren küçücük bir medrese-i nuriye nazarıyla bakacağım. Fakat cinnî ve insî şeytanların şerrinden ve münafıkların desiselerinden çekinmek için çok ihtiyata lüzum var.

Her tarafta bulunan kardeşlerime mektup yazmayı yetiştiremediğim için bazı mektubunuza cevap tehir etse de gücenmeyiniz. Lüzum olsa arasıra, beni cevap vermeye mecbur etmemek şartıyla yazabilirsiniz.

Bu kumandan yalnız Âyet-ül Kübra’yı okumasıyla bütün ruh u canıyla ve çoluk ve çocuğuyla Risale-i Nur’a şakird olduğuna ve herbir hizmet-i nuriyeye âmâde bulunduğunu hâlisane mektublarıyla bildirdiğinden bera-yı malumat size gönderildi.

*el-Bâkî Hüve’l-Bâkî*
*Kardeşiniz*
*Said Nursî*

***
