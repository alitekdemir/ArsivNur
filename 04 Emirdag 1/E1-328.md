---
title: "Emirdağ-I 328 : Nefsim sabırsızlıkla beni tâciz ederken bu fıkra onu tam susturdu"
no: 328
id: "E1-328"
konu: "Nefsim sabırsızlıkla beni tâciz ederken bu fıkra onu tam susturdu"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 328 : Nefsim sabırsızlıkla beni tâciz ederken bu fıkra onu tam susturdu

Bu sıkıntılı zamanda nefsim sabırsızlıkla beni tâciz ederken, bu fıkra onu tam susturdu, şükrettirdi. Size de faydası olur diye leffen takdim edilen bu fıkra, başımın yanında asılı duruyor.

Ey nefsim!

1- Yetmiş üç sene, yüzde doksan adamdan ziyade zevklerden hisseni almışsın, daha hakkın kalmadı.

2- Sen, âni ve fâni zevklerin bekasını arıyorsun. Onun için onun zevaliyle ağlamaya başlıyorsun. Kör hissiyatınla bu yanlışının tam tokadını yersin. Bir dakika gülmeye bedel on saat ağlıyorsun.

3- Senin başına gelen zulümler ve musibetlerin altında kaderin adaleti var. İnsanlar, senin yapmadığın bir işle sana zulmediyorlar. Fakat kader, senin gizli hatalarına binaen, o musibet eliyle seni hem terbiye, hem hatana kefaret ediyor.

4- Hem yüzer tecrübenle, ey sabırsız nefsim, kati kanaatin gelmiş ki, zahirî musibetler altında ve neticesinde inayet-i İlâhiyenin çok tatlı neticeleri var.

<p class="arabic" dir="rtl" title="Meal: “Olur ki, bir şey sizin için hayırlı iken, siz onu hoş görmezsiniz.” [Bakara Sûresi, 2:216]">عَسٰى‮ ‬اَنْ‮ ‬تَكْرَهُوا‮ ‬شَيْئًا‮ ‬وَهُوَ‮ ‬خَيْرٌ‮ ‬لَكُمْ</p>

çok kati bir hakikatı ders veriyor. O dersi daima hatıra getir. Hem feleğin çarkını çeviren kanun-u İlahi, senin hatırın için o pek geniş kanun-u kader değiştirilmez.

5-

<p class="arabic" dir="rtl" title="Meal: “Kadere iman eden, kederden emin olur.”">مَنْ آمَنَ بِالْقَدَرِ اَمِنَ مِنَ الْكَدَرِ</p>

kudsi düsturunu kendine rehber et. Hevesli akılsız çocuklar gibi, muvakkat ehemmiyetsiz lezzetlerin peşinde koşma. Düşün ki, fâni zevkler, sana manevi elemler, teessüfler bırakıyor. Sıkıntılar elemler ise, bilakis manevi lezzetler ve uhrevi sevaplar veriyor. Sen divane olmazsan, muvakkat lezzeti yalnız şükür için arayabilirsin. Zaten lezzetler şükür için verilmiş.

*Said Nursî*

***
