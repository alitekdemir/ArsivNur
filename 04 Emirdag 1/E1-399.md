---
title: "Emirdağ-I 399 : Ben mesrurum, müteessir olmuyorum"
no: 399
id: "E1-399"
konu: "Ben mesrurum, müteessir olmuyorum"
bolge: "Emirdağ"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 399 : Ben mesrurum, müteessir olmuyorum

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, sıddık kardeşlerim!

**Evvelen**: Cenab-ı Hakk’a hadsiz şükürler olsun ki, Asâ-yı Musa’nın hitâmıyla beraber üç ehemmiyetli mecmualar güzel ve sıhhatli bir surette yazılmaya başlanmış. Cenab-ı Hak bunların hitâmına kadar muvaffakiyet, sıhhat ve selamet ihsan eylesin, âmin. Gönderilen üç sahifede yalnız Arabî Münacat'ta iki hareke, bir harften başka sehiv yok. Harekenin birisi <span class="arabic" dir="rtl" title="">تِلْكَ الْأُمُورُ</span> sehven <span class="arabic" dir="rtl" title="">تِلْكَ الْأُمُورِ</span> yazılmış. İkinci hareke <span class="arabic" dir="rtl" title="">بَيْتُ الْوَحْدَةِ</span> sehven <span class="arabic" dir="rtl" title="">بَيْتَ الْوَحْدَةِ</span> yazılmış. Harf ise <span class="arabic" dir="rtl" title="">اِعْتِيَادَتًا</span> yerine sehven te (<span class="arabic" dir="rtl" title="">ة</span>) noksan bırakılmış, <span class="arabic" dir="rtl" title="">اِعْتِيَادًا</span> yazılmış. Fakat bu üç kahramanların numune gönderdikleri üç sahife, o sahifelere kadar makineyle yazılmış mı, merak ediyorum. Hem makine üçüne kâfi gelir mi? İnşallah Siracünnur’un Asâ-yı Musa arkasında parlak fütuhatı olacak ve Sikke-i Gaybiye, Tılsım ve Lemalar mecmuasıyla i’cazkârane gaybî imzayı en muannidlere de tasdik ettirecek inşallah.

**Sâniyen**: Faal, sarsılmaz Isparta Hulusi’si büyük Refet’in Seyyidler hakkındaki sualinin cevabını bu dakikada pek ziyade meşguliyetime binaen yine ona havale ediyorum. İnşallah bir müsait zamanda belki cevap verilecek. O gayretli ve tesirli kardeşim hakkımızda sırlı olan üç rakamıyla ve mübarek mahdumu Bedri ile de Zülfikar’ın neşrine ciddi gayreti, Nur’un ehemmiyetli bir rüknünün vazifesini yapmasına delildir. Cenab-ı Hak muvaffak eylesin, âmin.

**Sâlisen**: Denizli’nin çok ehemmiyetli risalelerini elime yetiştiren ve sâdıkane kıymettar hizmet eden ve pederi Şeyh Hacı Said ile haslar içine Nur dairesi içinde bulunan Hâfız Mustafa’nın kısacık bana yazdığı bir mektubu onun vaziyeti hakkındaki meraklarımı izale etti. O zât az zamanda çok kıymettar iş gördü. Hâkim-i Âdil ve mübarek heyetiyle daima duadadırlar, unutulmuyorlar. Onlara pek çok selam ederim, onlara minnettarım.

**Râbian**: Merak etmeyiniz belki bunda da bir hayır var ki beş-on gündür pek sıkıntılı hem uykuyu men eden, hem iştihayı kesen bir rahatsızlık, kıştaki tesemmümden bâki kalan hastalığa ilave olmuş, belki de ondan çıkmış. Dört günde yirmi dirhem ekmek yiyemediğim halde, Cenab-ı Hakk’a şükür olsun ki sair işlerime muhalif olarak müstesna bir surette tashihat-ı Nuriyeye zarar vermiyor ve hususi evradımı terk etmeye mecbur etmiyor. Şimdiye kadar tecrübelerle kanaatimiz gelmiş ki, böyle sıkıntıların altında büyük hayırlar var. Ben mesrurum, müteessir olmuyorum. Siz de dua ediniz fakat müteessir olmayınız. Umuma selam.

(Asâ-yı Musa’nın fiyatı tensib ettiğiniz on banknot münasiptir. Fakat Asâ-yı Musa’da onbir rakamı ehemmiyeti var. Onbir mesele, onbir hüccet-i imaniye, onbir banknota tevafuk etmek hatırı için bir kısmını onbir banknot fiyatla vermekle bu latif tevafuku hatırlamaktır.)

*el-Bâkî Hüve’l-Bâkî*
*Hasta kardeşiniz*
*Said Nursî*
