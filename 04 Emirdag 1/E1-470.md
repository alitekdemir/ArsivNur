---
title: "Emirdağ-I 470 : Yakub Cemal’in bir duası"
no: 470
id: "E1-470"
konu: "Yakub Cemal’in bir duası"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 470 : Yakub Cemal’in bir duası

<p class="takdim">[Bayram tebriki münasebetiyle yazılan bu dua Lâhika'ya girsin.]</p>

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Ey Ehad-i Kadîm, ey Samed-i Vâcibu't-ta'zîm, ey Zü'l-Fadli ve'l-Atâ, ey Melik-i Rûz-i Cezâ!

Senin lütfun dilhastalarının şifasıdır ve keremin mecrûh kulûbün devasıdır. İnayetin fukarâ ve mesâkînin destgîri, rahmetin gam ateşine yanmış gönüllerin merhemidir. Ey ehl-i vefânın kulûbünü efdâl ile münevver eden! Ve ey ervâh-ı müştâkanı lütuf ve ihsanıyla mesrur eden! Ey ashab-ı intihânın bâtınlarını hüsn-ü cemal ile tezyin eden güzel Allahım! Ashab-ı sülûk bâtınlarında olan esrar-ı hafiyye hürmetiçûn ve müştâk olan aşıkların hararet-i kulûbu hürmetiçûn, günc-ü inzivada ihlasla amel eden ehl-i taky hürmetiçûn, dünyayı nura müstağrak eden Risale-i Nur hürmetiçûn,

<p class="arabic" dir="rtl" title="Meal: “Allahtan başka ilah yoktur. Muhammed O'nun resulüdür”">لاَ اِلٰهَ اِلاَّ اللّٰهُ مُحَمَّدٌ رَسُولُ اللّٰهِ</p>

kelime-i mübâreke hürmetiçûn, iki cihan güneşi, dost ve habîbin hürmetiçûn, Saidü'n-Nursî radıyallahu teâlâ anh'ı yarın rûz-i cezâda, hakkında

<p class="arabic" dir="rtl" title="Meal: “Sen olmasaydın, sen olmasaydın âlemleri yaratmazdım.”">لَوْلاَكَ لَوْلاَكَ لَمَا خَلَقْتُ الْأَفْلاَكَ</p>buyurduğun sevgili Habîbine komşu edip kendisini şâd eyle Yâ Rabbî! Telifât-ı Risale-i Nur'un fütuhâtını yevmen feyevmen artırarak nuruyla bütün dünyayı münevver eyle Yâ Rabbî! Ezcümle, Risale-i Nur hâdimlerine baharı âb-ı marifetinle tazelendir Yâ Rabbî! Ve umûr-u cüziyye ve külliyyemizi ale'd-devam kendi inayetlerinle sedâd ve reşâd üzre eyle Yâ Rabbî! Tevhid-i mübarek ve Risale-i Nur'u nasip eyle! Ahir nefeste beşaret-i imanla melaike gelip

<p class="arabic" dir="rtl" title="Meal: “Korkmayın üzülmeyin.. diye” [Fussilet 41/30]">اَلاَّ تَخَافُوا وَلاَ تَحْزَنُوا</p>

nidasıyla tebşir.. ve kabirde

<p class="arabic" dir="rtl" title="Meal: “Artık ona bir rahatlık, güzel kokulu bir rızık ve naîm cenneti vardır” [Vâkıa, 56/89]">فَرَوْحٌ وَرَيْحَانٌ وَجَنَّتُ نَعِيمٍ</p>

ve Münker ve Nekir aleyhimesselam geldiğinde

<p class="arabic" dir="rtl" title="Meal: “Allah iman edenlere, sâbit sözle sebat verir” [İbrahim, 14/27]">يُثَبِّتُ اللّٰهُ الَّذِينَ اٰمَنُوا بِالْقَوْلِ الثَّابِتِ</p>

hüccetini müyesser eyle Yâ Rabbî! Ve ba'ste

<p class="arabic" dir="rtl" title="Meal: “Bugün size hiçbir korku yoktur.” [Zuhruf, 43/68]">لاَ خَوْفٌ عَلَيْكُمُ الْيَوْمَ</p>

nidasını kulağımıza îrkür Yâ Rabbî! Hesabımızı suhuletle ve hasenatımız kefesini ağır kıl Yâ Rabbî! Sırâtı yıldırım gibi geçirip, cennette

<p class="arabic" dir="rtl" title="Meal: “Hem orada sizin için canlarınız ne çekiyorsa vardır.” [Fussilet 41/31]">وَلَكُمْ فِيهَا مَا تَشْتَهِى اَنْفُسُكُمْ</p>

lütfunu müyesser eyle Yâ Rabbî! Ve melaikeden

<p class="arabic" dir="rtl" title="Meal: “Size selam olsun! Tertemiz oldunuz. Haydi ebedi kalmak üzere buraya girin.” [Zümer Sûresi, 39:73]">سَلاَمٌ عَلَيْكُمْ طِبْتُمْ فَادْخُلُوهَا خَالِدِينَ</p>

hitabını işittirmek nasip eyle Yâ Rabbî! Dergah-ı Nuriyede gece gündüz hayatını feda eden ve o nur-u mübarekin zabt memuru olan sevgili kardeşimiz Hüsrev Efendi'yi derya-yı rahmetine müstağrak eyle Yâ Rabbî! Mekânını âlî, cemal-i bâ-kemalinle kendisini müşerref eyle Yâ Rabbî! Feyzinden bizleri de müstefîz eyle Yâ Rabbî! Hayatımızda Üstad-ı Muhteremimiz Saidü'n-Nursî radıyallahu teâlâ anh birlikte Kâbe-i Muazzama'ya varıp, Üstadımızın arkasında tavaf-ı Beytullah'ta cümle Nurcu talebeleriyle birlikte Cenab-ı Hakka âh u enîn ile yalvarıp

<p class="arabic" dir="rtl" title="Meal: “Allah daha büyüktür, Allah daha büyüktür, Allah'tan başka ilah yoktur.. Allah daha büyüktür, Allah daha büyüktür, Hamd ona mahsustur.”">اَللّٰهُ اَكْبَرُ اَللّٰهُ اَكْبَرُ لاَ اِلٰهَ اِلاَّ اللّٰهُ ٭ وَاللّٰهُ اَكْبَرُ اَللّٰهُ اَكْبَرُ وَلِلّٰهِ الْحَمْدُ</p>

tekbirinin sadasıyla dünyayı sarsması, cümle melaike temâşâ ederek affımız için Cenab-ı Vâhib'ül-Atâyâ'dan, "Ey lütuf ve keremi çok, derya-yı rahmetin intihası yok, padişahlar Padişahı! Beytinde âh u enîn eden ve dünyayı zelzeleye getiren o sevgili Habîb'in (a.s.m.) Hazret-i Resul'ün bir vârisi Said'i, talebeleriyle birlikte affedip istediklerini ver." dedikleri kelâm-ı âlîlerini işittirmek nasip ve mukadder eyle Yâ Rabbî! Ve ol sadr-ı kâinat ve bedr-i mevcudat hâce-i kevneyn ve resulü's-sekaleyn sallallahu teâlâ aleyhi ve sellem Efendimiz Hazretlerinin terbiye-i saadetlerine yüz sürerek ağladığımızda, o şefaat-i uzma sahibi şems-i dûcihanın, gel "Beni canından çok fazla aşkla seven Said'im! Benim dîn-i celîlim için çok işkencelere uğradın, sabır ve tahammül ettin. Benim izimden ayrılmadın ve izimi takip ettin ve beni buldun. Senin izinden gelen talebelerinle birlikte kabul ettim" nida-yı mübarekesini kulağımıza işittirmekle cümlemizin kalplerini fahrla mâlâmâl eyle Yâ Rabbî! Risale-i Nur'un feyzini kalplerimize Nil-i Mübarek gibi akıt Yâ Rabbî! Nur şakirtlerini Risale-i Nur'un sırrına mazhar ve Kuran-ı Mu'cizü'l-Beyan'ın esrarına vâkıf eyle Yâ Rabbî! Üstadıma ve talebelerine fena gözle bakan din kardeşlerinin kalplerini Risale-i Nur'un ilacıyla yıkayıp tenvir eyle Yâ Rabbî! Dünyada bulunan bütün ümmet-i Muhammed'in (a.s.m.) kalplerini Risale-i Nur'la pürnur edip nurları onlara nasip eyle Yâ Rabbî! Nur hâdimlerinden ahirete irtihal edenlerin ruhlarını pürnur, mekânlarını âlî eyle Yâ Rabbî!

*Denizli nurcuları namına bayram tebriki yazan*
*Yakub Cemal*
