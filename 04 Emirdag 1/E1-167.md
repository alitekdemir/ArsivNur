---
title: "Emirdağ-I 167 : Âsiye Hanım’ın mektubu"
no: 167
id: "E1-167"
konu: "Âsiye Hanım’ın mektubu"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 167 : Âsiye Hanım’ın mektubu

<p class="takdim">[Hanımların bir Hüsrev’i olan Âsiye’nindir, Lahika’ya geçsin]</p>

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Üstadım Efendim!

Nurlu ellerinizden öper, rahatsızlığınızın tamamıyla şifasını âcizane niyaz etmekteyim. Mevlâm güzel eyler inşallah. Müsaadenizle ebedî hayatıma göçmeden yazmaya mecbur oldum. Dünya çileleri masivalar dolayısıyla taklidde kaldım, lâyıkıyla kul olup Ma’budumu bulamadım. Hazret-i Kuran’ın nurlarıyla nurlanıp, Sultan-ı Enbiya Efendimize lâyıkıyla ümmet olamadım. Pîr-i pîrânın bendesi olup istiğfar suyuyla pâk olamadım. Maksadım, güzel ömrüm boşa gitmeden yüksek himmetiniz, yüce yüce dualarınızla yazdıklarıma ait nâil olurum ümidiyle teselli olmaktayım. Sizi Rabb-ül Âlemîn’e emanet ederim.

*Kardeşiniz*
*Âsiye*

***
