---
title: "Emirdağ-I 453 : Emirdağ Nur Şakirdlerinin bir mektubu"
no: 453
id: "E1-453"
konu: "Emirdağ Nur Şakirdlerinin bir mektubu"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 453 : Emirdağ Nur Şakirdlerinin bir mektubu

<p class="takdim">[Aynen Lahika'ya girsin]</p>

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Çok aziz, çok muhterem Üstadımız Efendimiz Hazretleri!

Âlem-i İslam ve bilhassa Nur talebeleriniz için bir mahz-ı rahmet olan mübarek vücud-u şerifinizin sıhhat ve âfiyeti için Rabb-ül Âlemîn ve Tekaddes Hazretlerine her vakit niyaz eder, mübarek dest-i şeriflerinizi öperiz. İnşallah Nur şakirdleri için çok büyük kazançları hazine-i rahmet-i İlahiyeden bizlere getirmekle ehl-i imanı cidden sürurlara garkeden mübarek Ramazan-ı Şerifinizi ve içindeki seksenüç sene ibadeti müminlere bahşeden Leyle-i Kadrinizi ve bunu müteakib gelen bayram-ı mübarekenizi başta siz sevgili Üstadımız olmak üzere bütün mübarek Nur talebelerinin ve bilhassa Zülfikar ve Asâ-yı Musa ve Siracünnur gibi her müminin şiddetli ihtiyacı bulunan nurlu mecmuaları ehl-i imana yetiştirmekle âlem-i İslamı minnettar eden medrese-i Nuriye kahramanlarının.. (1) ve Anadolu’nun eski ilim medresesi olmakla şimdi eski vaziyetini tekrar almak için fedakârane genç mekteplilerle çok süratli çalışan Konya muhterem şakirdlerinin.. (2) ve ehl-i ilhad ve inkâra karşı büyük zaferlerin hamisi bulunan Medrese-i Yusufiye şakirdlerinden, kısa bir zamanda yazılarıyla kalbleri Nur’a teshir ederek yirmi senelik hizmetini birden görerek dâr-ı bekaya Üstadının bedeline giden ve Nur dairesinin hakikaten iftihar edeceği şehid merhum Hasan Feyzi vârislerinin.. (3) ve küçük Isparta namını vermenize cidden elyak bulunan İnebolu Nurcularının.. (4) ve siz sekiz sene orada kalmakla kadınları Nur’a çok hizmet eden ve takva cihetinde siz sevgili Üstadımızı aynen taklid etmekle o taraftaki birçok şakirdlerin imanlarının takviyelerine yardım eden Mehmed Feyzi gibi kardeşlerimizin vatanları bulunan Kastamonu ve civarı mübarek Nur şakirdlerinin.. (5) ve Nur’un ilk telif mevkii olmakla Nur talebelerinin acip bir nazarla baktığı Barla Nurcularının.. (6) ve daha ismini söylemediğimiz birçok yerlerdeki has Nurcuların (7) bayram-ı şeriflerini bütün ruh u canımızla tebrik eder ve hakikat-ı Leyle-i Kadr’i Nur şakirdlerine kazandırmasını ve emsal-i kesîresiyle cümleten müşerref etmesini Kadîr-i Zülcelal ve Rahîm-i Zülkemal Hazretlerinden tazarru ve niyaz ederiz.

Üstadımız Efendimiz! Üç ay evvel Nur’un bazı mühim parçalarını müsadere etmekle bize edilen taarruz inşallah akim kaldı ve münafıklar aksi ile muvaffak oldular. Çünkü onların gayesi, “*nûru'n alâ nûr*” olan Risalet-ün Nur’un parlak fütuhatına bir perde çekmek istiyorlardı. Fakat bu hücum, Nur’un dairesini daha ziyade genişletti. Bu fütuhatı merhum şâirimiz gibi şöyle ifade edebiliriz:

<pre>
Sönsün diye üflense o derya gibi kaynar
 
Söndürmeye hem kimde aceb zerre mecal var?
</pre>

Evet mübarek Üstadımız! Kuran’ın otuzüç âyâtıyla ve İmam-ı Ali’nin (Kerremallahü Vechehu) Kaside-i Ercuze’sinde 17 yerde ihbaratıyla ve Gavs-ı A’zam’ın (Kaddesallahü Sırrahu) yüksek ianatıyla hak ve hakikat olduğu kati tahakkuk eden Risalet-ün Nur sönmez ve ilelebed sönmeyecektir.

Üstadımız! Bayram-ı Şerife tevafuk eden Nurlarımızın bir kısmının iadesi, Ramazanın mesruriyetine ilâve olmuş, bu perişan ve müşevveş kalblerimizi handan eylemiştir.

Ey Kuran'la el ele vererek ve onu kendisine üstad ve mürşid edinerek, bütün ömrünü ehl-i imanın saadeti ve selameti için sarfeden ve hatta onların Cennete girmesi yolunda Cehennemi dahi kabulden çekinmeyen ve kaleminden şimşekler çaktıran Üstad! Biz âciz talebeleriniz bütün bu âsârınızı ve Kuran-ı Mu’ciz-ül Beyan’ı ve Rahmeten lil’âlemîn Efendimizi ve hakikat-ı Leyle-i Kadr’i ve şehr-i Ramazan’da kazanılan bütün müminlerin hayratlarını şefaatçi ederek şöyle dua ediyoruz:

Yâ Erhamerrâhimîn! İsm-i A’zam’ın hakkı için, Kuran-ı Mu’ciz-ül Beyan’ın hürmetine ve Nebiyy-i Muhterem Sallallahü Teâlâ Aleyhi Vesellem Efendimizin şerefine, Üstadımızı Cennet-ül Firdevs’te ebediyen mesut eyle, âmin! Ve fütuhat-ı azîmesini bizzat hayat-ı dünyeviyede iken kendisine göster, âmin! Ve <span class="arabic" dir="rtl" title="Meal: “Bir şeye sebep olan, onu işleyen gibidir.”">اَلسَّبَبُ كَالْفَاعِلِ</span> düsturuna mazhar ederek, hakikat-ı Leyle-i Kadr’e vâsıl olan Nur talebelerinin hasenelerinin bir mislini defter-i a’mâline yazdır, âmin! Ve başımızda nice seneler daha muammer kıl. Ve sıhhat ve afiyet vererek dualarını Nur Şakirtleriyle beraber beraber dergah-ı izzetinde kabul eyle, âmin, elfü elfi âmin, yâ Muîn!

*Bütün kardeşlerinin şerefleriyle iftihar eden, çok kusurlu*
*Emirdağ Nur Şakirdleri*

Yâ Erhamerrâhimîn! Bu duayı, edenler hakkında dahi kabul eyle, âmin! Ve onları Firdevs’te ebedî mesut eyle, âmin! Ben de bilmukabele bayramınızı tebrik ederim.

*Said Nursî*
