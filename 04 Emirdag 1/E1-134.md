---
title: "Emirdağ-I 134 : Mehmed Abdülmetin'in şiiri"
no: 134
id: "E1-134"
konu: "Mehmed Abdülmetin'in şiiri"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 134 : Mehmed Abdülmetin'in şiiri

<p class="takdim">[Lâhika'ya girsin]</p>

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

Sevgili Üstadım!

Cenab-ı Hakk’a yüzbinler şükür olsun ki, heryerde nasılki Risale-i Nur kerametini göstermiştir. Burada da büyük bir câmiin hem hatibi, hem de imamı olan Hâfız Mehmed iki seneden beri herhangi bir işte ve yazıda eli titriyordu. Risale-i Nur’u yazmasıyla elinin titremesi derhal durmuş. Evimize geldi ve bizi müjdeledi. Ve bir de Molla Fethullah kardeşimizin yazmış olduğu İhlas Risalelerinden birisini siz Üstadımıza takdim ediyoruz, kabulünü rica ederiz. Ilgın’da genç birisi eskiyazı ile alâkası yok, yalnız ibtidaî tahsili görmüş, Mehmed Abdülmetin isminde. Sizinle bir sefer evvelce görüşmüş olan Nebi isminde bir kardeşimiz, o genci bize getirdi. Birinci olarak bu iki kardeşlere yalnız Risale-i Nur’dan Sirâc-ül Gâfilîn'i verdik. Bu genç Abdülmetin ismindeki kardeşimiz Sirâc-ül Gâfilîn’den yeni hurufla birkaç nüsha yazarak ve o feyzinden doğan birkaç satırlık şiirini beraber siz Üstadımıza gönderilmesi için bize göndermiş. Biz de bunu siz büyük Üstadımıza gönderiyoruz.

<pre>
Abdülmetin’in Gençlik Rehberi hakkındaki şiiri:
</pre>

<pre>
Sensin bize bu fânide doğru yolu gösteren
 
Sensin bütün gençlere o ilhamı veren
 
Seni okuyan kimsenin kalbine girer kerem
 
Sen şifasın derdlere ey Sirâc-ül Gâfilîn
</pre>

<pre>
Cehaletten ayrılmak onu okumak demektir
 
Okudukça okumak ayrı bir zevk demektir
 
Seni okuyan kimse eğri yoldan çevrilir
 
Doğru yolun önderi ey Sirâc-ül Gâfilîn
</pre>

<pre>
Seni yazan ellerin ben de olsam turâbı
 
Görsem bir kez cemalin şu fâniden geçmeden
 
Rabbim nasip eylesin şu kısa bir zamanda
 
Sensin bize yardımcı ey Sirâc-ül Gâfilîn
</pre>

<pre>
Ebedî dünyasını mesud eder okuyan
 
Biçaredir ne yazık okuyup ta tutmayan
 
Gafilliğin sonu gelmez gireceğiz hep yere
 
Al ilhamı Kuran'dan gelmesin cismin yere
</pre>

<pre>
Kulun Mehmed derdini ancak böyle söyledi
 
Derdlerine şifalar senden talep eyledi
 
Gamı gitmez bu fânide hiç kimsenin bir zaman
 
Ebedîde rahmet eyle, yoksa halimiz yaman
</pre>

Çok muhterem huzura ve Sirâc-ül Gâfilîn’den aldığım ilham üzere âcizane yazdığım birkaç beytin kabulünü rica eder, ellerinizden hürmetle öperim, efendim.

*Duanıza muhtaç kardeşiniz*
*Mehmed Abdülmetin*

***
