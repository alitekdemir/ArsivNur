---
title: "Emirdağ-I 191 : Milaslı Halil İbrahim’in mektubu"
no: 191
id: "E1-191"
konu: "Milaslı Halil İbrahim’in mektubu"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 191 : Milaslı Halil İbrahim’in mektubu

<p class="takdim">[Milaslı Halil İbrahim’in Tavaslı Molla Mehmed’e yazdığı mektuptur.]</p>

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selamı, rahmeti ve bereketleri ebediyen üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدَ الْآبِدِينَ</p>

<p class="takdim">[Bu garip mektup, madem Nurlar’ın şahs-ı manevisini muterizlere karşı müdafaa ediyor. Ve Hüsrev’e yazmış. Lahika’ya geçmek için Hüsrev’in ve rüfekasının reylerine havaledir. - Said Nursî]</p>

Kardeşim Molla Mehmed Efendi!

Sizi müteessir eden o vaizin nahoş sözleri uzaktan uzağa benimde kulağıma geldi. O zat demiş ki: “Said, İmam Ali’den (r.a.) çok bahsediyor. O münasebetle Alevîdir.” Yani Alevîlik ile itham eyliyormuş. Bendeniz bunu işitince dedim ki: Eğer Alevîlik böyle ise, bizler ezelden Alevîyiz ve bu gibi Alevîliğe candan taraftarız. Nur-u Muhammed’in (a.s.m.) zılli, Kur’an-ı Azimüşşan’ın dellalı, Cihâr-ı Yâr-ı Güzîn’in sâyesi, Ebu Bekir’in (r.a.) sıddıkiyeti, Ömer-ül Faruk’un (r.a.) hakla bâtılı farkta adaleti, Zinnureyn’in (r.a.) hayâsıyla nur-u rahîmiyeti, Ali Kerremallahu Veche’nin şah-ı velayetle mümtaz fazileti, İmam-ı Hasan’ın (r.a.) ferâgati, İmam-ı Hüseyin’in (r.a.) şecaati, ve ehl-i sünnetin müçtehidi ve hak mezheblerin muhib taraftarı, İmam-ı A’zam’ın ve İmam-ı Şafii’nin, İmam-ı Malik’in ve İmam-ı Ahmed Hanbel’in nur-u ferasetleri, isabetleri, ittikàları.. İslamiyetin ulu’l-ilmi, imanın siracı, nur denizinin dalgıcı, insaniyetin rehberi, şecere-i velayetin ukde-i hayatiyesi, aktab-ı velâyetin âlikadri, elvan-ı tarikatin menşuru ve hakikatin meyvesi ve ahirzamanın imamı ve dürr-ü yektâsı olan muhibb-i Sübhanî Üstadımız olan Risale-i Nur’u ve şahs-ı manevîsini bilmeyenler varsa bilmiş olsunlar ki, o bizim gözümüzün nuru, gönlümüzün süruru, ahirzamanın müceddid imamı, hem Kadirîdir, hem Nakşî. Hem Şazelîdir, hem Alevî. Hem Rufaîdir, hem Mevlevî. Hem Muhyiddindir, hem Dihlevî. Hem Halidîdir, hem Ziyaî. Hem müceddiddir. Hem Risale-i Nur, Bayezid’in, Celaleddin Rumî’nin, İmam Rabbanî’nin, Ahmed Bedevî’nin, İbrahim Desûkî’nin, Harkânî’nin, İmam Sühreverdî’nin, Necmeddin Kübra’nın, Muhammed Hanefi’nin

<p class="arabic" dir="rtl" title="Meal: “Allah onların sırlarını mukaddes eylesin ve kalplerini onların bereketleriyle nurlandırsın.”">قَدَّسَ اللّٰهُ اَسْرَارَهُمْ وَنَوَّرَ قُلُوبَهُمْ بَرَكَاتِهِمْ</p>

hazerâtının meşreblerini ve âsâr-ı cemîlelerini kendisinde tecemmu etmiş kitap şeklinde bir nur-u mücessemdir.

Bununla beraber bu mahiyetteki Risale-i Nur’un tercümanı olan kardeşimiz, bu gibi şahsı hakkındaki tavsifleri kabul etmeyip bu gibi evsafa liyakate haiz bulunmadığını ve alelâde efrad-ı ümmetten bir ferd olduğunu söyler. Lâkin dikkat edilirse görülür ki, yetmiş yaşında, zayıf, nahif ve garib, kimsesiz olduğu halde kendisinde “Hakk’ın Nuru” düşmanların gözüne o kadar büyük ve ehemmiyetli görünüyor ki, bir tek zayıf ve dünyadan mütecerrid ve garib ve nahif vücud-u şeriflerine karşı adeta ordular tahşid ediliyor. Acaba niçin böyle kimsesiz, ihtiyar bir insandan tevahhuş ediliyor?

Neyse aziz kardeşim, müteessir olma! Bu imtihan sofrasında bulunan binbir çeşit nimetlerden kimisi baklava yer, kimi börek, kimisi çorba içer, kimi bakıp geçer. Hem kardeşim mesmuata nazaren o vaiz zât sonradan ya bir manevi tokat yedi veyahut insafa gelmiş olmalı ki, gittiği yerden bizim Hafız’ın amcasına mektupla beyan-ı itizar edip demiş ki: “Benim size evvelce o zât-ı âlîkadir hakkındaki tefevvühâtıma kıymet vermeyin, ben o sözlerde çok hata etmiş olduğumu anladım.” mealinde beyan-ı nedamet ve mazeret eylemiştir. Ve sizin göstermiş olduğunuz ciddi alakadan dolayı sizi tebrik ederim.

Hem bak İmam Ali Radıyallahu Anhu Kerremallahu Vechehu kaside-i Celcelutiyesinde,

<p class="arabic" dir="rtl" title="Meal: “Ey Kadri Yüce İsm-i Azam’ı taşıyan ve Onu kendine muhafız ittihaz edinen! İsm-i A’zam’ın bereketiyle her bir tehlikeden selâmetle kurtulacaksın!”">فَيَا حَامِلَ الْإِسْمِ الَّذِى جَلَّ قَدْرُهُ * تَوَقّٰى بِهِ كُلَّ الْأُمُورِ تَسَلَّمَتْ</p>

<p class="arabic" dir="rtl" title="Meal: “Savaş, (âhirzamanın dehşetli harbinden) korkma! Çarpış, çekinme! Vahşi ve acımasız zâlimlerin bulunduğu her yere gir!”">فَقَاتِلْ وَلاَ تَخْشَ وَحَارِبْ وَلاَ تَخَفْ * وَدُسْ كُلَّ اَرْضٍ بِالْوُحُوشِ تَعَمَّرَتْ</p>

<p class="arabic" dir="rtl" title="Meal: “Karşılaş, kaçma! Dilediğin düşmanla mücadele et! Melik ve reislerin; tecavüz, tevkif ve kuşatmasından korkma!”">وَاَقْبِلْ وَلاَ تَهْرَبْ وَخَاصِمْ مَنْ تَشَاءُ * وَلاَ تَخْشَ بَاْسًا لِلْمُلُوكِ وَلَوْ حَوَتْ</p>

<p class="arabic" dir="rtl" title="Meal: “Korkacağın ne bir yılan, ne bir akrep ne de sana kükreyerek gelebilecek bir aslan vardır!”">فَلاَ حَيَّةٌ تَخْشٰى وَلاَ عَقْرَبٌ تَرٰى * وَلاَ اَسَدٌ يَاْتِى اِلَيْكَ بِهَمْهَمَتْ</p>

<p class="arabic" dir="rtl" title="Meal: “O savaş ve mücadelede; ne bir kılıçtan, ne bir hançer yarasından, ne bir mızraktan, ne de isabet edecek bir okun şer ve tehlikesinden kork!”">وَلاَ تَخْشَ مِنْ سَيْفٍ وَلاَ طَعْنَ خَنْجَرٍ * وَلاَ تَخْشَ مِنْ رُمْحٍ وَلاَ شَرٌّ اَسْهَمَتْ</p>

kelam-ı encâm-ı âlilerinde

<p class="arabic" dir="rtl" title="Meal: “Korkma! Korkmazsın! Kaçma!”">وَلاَ تَخْشَ، وَلاَ تَخْشٰى، وَلاَ تَهْرَبُ</p>

’lar ile müeyyed olduğunu ve,

<p class="arabic" dir="rtl" title="Meal: “İsm-i A’zam’ın bereketiyle her bir tehlikeden selâmetle kurtulacaksın!”">تَوَقّٰى بِهِ كُلَّ الْأُمُورِ تَسَلَّمَتْ</p>

keramet-i Aleviyesinde “bu gibi ta’nlara ehemmiyet verme, müteessir olma” diye işaret ediyor, denilse sezâdır.

<p class="arabic" dir="rtl" title="Meal: “En doğrusunu Allah bilir.”">اَللّٰهُ اَعْلَمُ بِالصَّوَابِ</p>

*el-Bâkî Hüve’l-Bâkî*
*Kardeşiniz*
*Milaslı Halil İbrahim*

***
