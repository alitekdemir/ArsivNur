---
title: "Emirdağ-I 136 : Zekâi’nin şiiri"
no: 136
id: "E1-136"
konu: "Zekâi’nin şiiri"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 136 : Zekâi’nin şiiri

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

Medar-ı hayrettir ki, ben bugün niyet ettim ki, Zekâi’yi soracağım. Ne haldedir diye Hüsrev’e yazacaktım. Birden onun bu fıkrası elime verildi. Niyetim cevabını aldı.

<pre>
Aziz Üstadıma
</pre>

<pre>
Sabî iken aşikârdı Hak yolunun râhîsi
 
Olacakmış en sonunda Nur âsârın dâhîsi
 
Öpmüş alnından rüyada Hak dininin bânisi
 
Bu sırdan hasımdı ona zındıkların âdisi
</pre>

<pre>
Tâ ezelden ufuklara, semalara, a'lâya
 
Âşık idin sürüklendin menfâlara, hücrâya
 
Hikmet-i Hak zindanlara Hak emrini îfaya
 
Girmiş idin, sandı hasmın mahkum olur idama
</pre>

<pre>
Her çileye şükredip hem cefalara katlanan
 
Her hasmına acıyarak yol gösterip ağlayan
 
Ehl-i iman yarasına tiryakları bağlayan
 
Sendin Üstad hem hayatı fânilere satmayan
</pre>

<pre>
Emr-i Hakk’ı lâyıkıyla bilâperva yazdın sen
 
Hak yolunda kaleminle mezarını kazdın sen
 
Gam-ı cihanî içindeyken bize nurlar saçtın sen
 
Binler iman ehlinin de duasını aldın sen
</pre>

<pre>
Fâni dedin, geçer dedin, mihnetleri zevkettin
 
Zalim, zındık hepsi sana zulmetti de şükrettin
 
Alçak eller on tecrübe zehirledi hazmettin
 
Cevşen, Baha iksiriyle tesirini defettin
</pre>

<pre>
Lâkin şimdi şu son günler ve acılı zamanda
 
İftiharla vazife son, işim bitti manada
 
Bir vasiyetnamenizle karşılaştık bir anda
 
Hazan oldu bir cihan alevlendi bu canda
</pre>

<pre>
Şakirdlerin ruhu hasta bu acılı haberden
 
Yaş yerine kan akıyor gözlerinden kederden
 
Zekâi’nin derdli başı bu cihan-ı elemden
 
Sana bedel kurban gitsin söz al Üstad ecelden
</pre>

<pre>
Her risalen bir Üstaddır, üstad olur Nur Sözler
 
Gavs-ı A’zam, İmam-ı Ali seni gözünde gözler
 
Her şakird ve ehl-i iman bunu kalbinden özler
 
Defterinde okunsun bu iman veren hak sözler
</pre>

<pre>
Hasmın gönlüne düğüm, siz müsterih biz ölgün
 
Vasiyetin hükmüne münkadız bizler her gün
 
Vazifende kazandın ki aşikâr oldu bugün
 
Hak’tan da umarız ecelden ol şanlı bir düğün
</pre>

<pre>
Dûr olmamak dünya gibi ukbâda dileğimiz
 
Bizi gönder, bizi gözet günahkâr her birimiz
 
Aşikârken nihan olmak zahirî elemimiz
 
Bizi bekle aziz Üstad biçaredir hepimiz.
</pre>

<pre>
Her an günahkâr Zekâi her an emrine münkad
 
Ölüme müştak olduk irşadınla aziz Üstad.
</pre>

*Risale-i Nur’un kusurlu hâdimi*
*Zekâi*

***
