---
title: "Emirdağ-I 370 : Ben Antalya ile ehemmiyetli bir alâka hissediyorum"
no: 370
id: "E1-370"
konu: "Ben Antalya ile ehemmiyetli bir alâka hissediyorum"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 370 : Ben Antalya ile ehemmiyetli bir alâka hissediyorum

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, sıddık kardeşlerim!

**Evvelâ**: Bu defa gelen çok mektublara hiç vaktim, hâlim müsaade etmiyor ki, tam bakayım. Mektup sahipleri gücenmesinler. Yalnız Sava Medrese-i Nuriyenin kahramanları bir mecmuayı makine ile yazmak niyetlerini ruh-u canımızla tebrik ediyoruz. İnşallah şimdiki evham fırtınası bir sükûnet bulsa, Sikke-i Gaybiye mecmuasını veyahut mecmualara girmeyen Lemalar mecmuasını yazacaklar inşallah. Isparta Hulusi’si kardeşimiz Re’fet’in İstanbul’a gidip dört Hüccet-i İmaniye ve Meyve’nin iki meselesini ecnebi lisanıyla sıhhatli, dikkatli tercüme ettirmeye çalışacağı büyük bir hizmet-i Nuriyedir. Allah muvaffak eylesin, âmin. Ve ayrı bir fütuhata anahtar olacak inşallah.

**Sâniyen**: Antalya’daki kardeşlerimizin Zülfikar’ı alması münasebetleriyle samimi mektuplarına mukabil benim tarafımdan onlara pek çok selâmımı tebliğ ediniz. Ben Antalya ile ehemmiyetli bir alâka hissediyorum. Ve Denizli’nin merhum kahramanının vârislerinden Ahmedler ve Bakırcı ve Kalaycı Kâzım ve Ali’nin mektuplarına mukabil onlara ve mübarek heyetlerine pek çok selam ediyorum. Ve mâşallah, bârekâllah derim. Hasan Feyzi’nin ruhunu memnun ediyorlar.

**Sâlisen**: Şimdilik bahar fırtınası gibi manevi bir evham fırtınası var olduğuna, İstanbul hocaları ve Şemsi Zülfikar’ı almaktan çekinmesi ve burada hakkımızda tekrar az ve hafif ve akim kalan ehemmiyetsiz bir taarruz olması gösteriyor. Hiç merak etmeyiniz. Yalnız ihtiyat ve dikkat edip telaş etmeyiniz. Bu münasebetle derim ki: Isparta şakirdleri müstesna olmadıkları gibi, oranın hükümeti de insaf noktasında bir imtiyazı var. Onlara ve zabıtasına Risale-i Nur hesabına minnettarım.

**Râbian**: Sizden aldığım Zülfikar’ın bâki fiyatı olan yüz banknot posta ile gönderildi. Umumunuza binler selam ve dua eden kardeşiniz

*el-Bâkî Hüve’l-Bâkî*
*Said Nursî*
