---
title: "Emirdağ-I 494 : Ahmed Feyzi’nin hadislerden ve âyetlerden çıkardığı ince tetkikatı"
no: 494
id: "E1-494"
konu: "Ahmed Feyzi’nin hadislerden ve âyetlerden çıkardığı ince tetkikatı"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 494 : Ahmed Feyzi’nin hadislerden ve âyetlerden çıkardığı ince tetkikatı

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, sıddık kardeşlerim!

**Evvelen**: Mübareklerin pehlivanı büyük ruhlu Küçük Ali’nin pek mükemmel ve sıhhatli yazdığı Tılsım mecmuasının 34'üncü sahifesine kadar bugün baktım. Yalnız 24’üncü sahifenin âhirindeki manaya zarar vermeyen <span class="arabic" dir="rtl" title="">سَمَاءِ الرِّسَالَةِ وَقَمَرِ بُرْجِ النُّبُوَّةِ وَعَلَى النُّبُوَّةِ</span> sehivlidir. [^1] Doğrusu <span class="arabic" dir="rtl" title="">سَمَاءِ الرِّسَالَةِ وَقَمَرِ بُرْجِ النُّبُوَّةِ وَعَلٰى اٰلِهِ</span> Manaya zarar vermeyen bazı noktalardan başka gayet mükemmel gördük. Onu ve yardımcılarını bütün ruh u canımızla tebrik ediyoruz. O tılsımların başında bu cümle yazılsa münasiptir ki: “Bu Tılsımlar mecmuası Risale-i Nur’un dinin ve imanın ve Kur’anın yüzer muamma ve tılsımlarının keşfiyatından bir kısmını beyan eder. Her parçada bir ehemmiyetli muamma-yı Kur’aniye ve tılsım-ı imaniyeyi hall ü keşf edilmiştir.” Siz bu meali daha ıslah ve tezyin edebilirsiniz. Hem o mecmuanın münasip bir yerinde Siracünnur’daki Âyet-i Hasbiye Risalesinde yazılmayan Birinci Mertebe-i Hasbiye yazılmasını tensibinize havale ediyorum. Hem o Tılsım mecmuasının âhirinde Hüsrev’e ve Tahirî’ye edilen aynı dua, Mübarekler Abdurrahman’ı olan büyük ruhlu Küçük Ali namıyla o aynı dua yazılsın.

**Sâniyen**: Risale-i Nur’un avukatı ve Aydın havalisinin Hasan Feyzi’si ve o civarın bir Hüsrev’i kardeşimiz Ahmed Feyzi, üç seneden beri Sikke-i Tasdik-i Gaybî’nin Risale-i Nur’a verdiği yüzer işaretle tasdiklerini, tam bir kati burhan olarak hem hadislerden, hem âyetlerden mânâ ve cifir muvafakatlarıyla Risale-i Nur’un şahs-ı manevîsini pek kuvvetli bir surette ispat ediyor. Risale-i Nur’un şahs-ı manevîsinin bir mümessili olan Nur şakirtlerinin şahs-ı manevîsine ait bazı işaret-i hadîsiyeyi, Nurun tercümanına veriyor. Hakikat ise, tercüman, bir derece telif itibarıyla, o şahs-ı manevînin bir nevi mümessili olmak itibarıyladır. Yoksa haddim ve hakkım değildir ki, ben o kudsî işarete medar olayım. Her neyse, ben daha fazla tetkik edemedim. Onun üç buçuk senede ve onun gibi fevkalâde zeki bir kardeşimizin ince tetkikatını vaktim ve hastalığım müsaade etse, tetkik ve tâdilden sonra size gönderip, ya Tılsımlar Mecmuasının Zeyli veya Lemalar Mecmuasına, Risale-i Nur’un hakkaniyetine bir hüccet olarak yazarsınız.

**Sâlisen**: O kardeşimiz, Nur avukatı Ahmed Feyzi’nin incir teberrüküne mukabil, benim namıma bir Sikke-i Gaybiye mecmuasını ona gönderiniz ki, incirleri bana dokunmasın. Çünkü bu âhirde katiyen mukabelesiz hediyeler beni hastalandırdığı çok tecrübelerle pek katileşti. Hem o kardeşimizin iki mübarek haremi ve muhterem validesinin ve Said ve Nuri namındaki evlâtlarının bana yazdıkları samimi mektuplarına mukabil, hem onlara, hem evlatlarına çok dua ediyorum. Öyle bir kahraman Nurcunun öyle hakikatli, muhterem, dindar refikasının Nurlara fedâi ve hâdim olarak verdikleri masum evlatlarını ruh u canımızla Nurun masumlar dairesinde kabul ediyoruz. Ve Mehmed Emin ve Ali Akdağ ve Ahmed Feyzi’ye ve umum kardeşlerimize selam ve dua ederiz.

*el-Bâkî Hüve’l-Bâkî*
*Kardeşiniz*
*Said Nursî*

***
[^1]: Bize gönderilen sahifelerden elliyedinci noksan ve gelmemiştir ve elliüç de gelmemiştir. Onun yerine sehven otuzbeş gönderilmiş. Elliüç ve elliyedinci sahifeleri gönderiniz.
