---
title: "Emirdağ-I 106 : Hulusi, Nur’un bir manevi kumandanı olarak ehemmiyetli cephelere gönderiliyor"
no: 106
id: "E1-106"
konu: "Hulusi, Nur’un bir manevi kumandanı olarak ehemmiyetli cephelere gönderiliyor"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 106 : Hulusi, Nur’un bir manevi kumandanı olarak ehemmiyetli cephelere gönderiliyor

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah'ın selamı, rahmeti ve bereketleri ebediyyen üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدَ الْآبِدِينَ</p>

Aziz, sıddık kardeşlerim!

Bu defa Nur’un lüzumlu zamanında santrali Hulusi-i Sâni, tam bir Abdülmecid, Sabri’nin birinci muhatabı, Hulusi’nin Kars’a gitmesini yazıyor. Ben o kardeşimizin Nur’un bir manevi kumandanı olarak ehemmiyetli cephelere bir dest-i hikmet tarafından çok yerlere gönderildiğini görüyordum. Şimdi en ehemmiyetli cephe, gittiği yerdir.

Sabri yazdığı Asâ-yı Musa mecmuasını ona göndermek istiyor. Siz münasip görseniz, Hulusi ile muhabereden sonra o da lüzum görse hem ihtiyat etmek şartıyla gönderirsiniz. Benim tarafımdan ona çok selâmla, daima onu Nur hizmetinde biliyorum. Birinci safta muhatablardandır. Abdülmecid’in oğlu Nihad dahi orada askerdir işittim. Sabri’nin mektubuyla beraber Gökdere Mustafa’nın bir mektubu var. Risale-i Nur’a tam alâkadar ve çalıştığını yazıyor.

Hem Küçük Tenekeci Mehmed namında birisinin hayırlı bir rüyası var. İkisine de selam ederim. Mustafa’yı tebrik eder, o Mehmed’e “hayırdır inşâllah” derim. Nazif bana gönderilecek olan Asâ-yı Musa mecmuasını hangi vasıta ile göndereyim der. Siz ona yazın ki, size göndersin. Siz de bana gönderiniz. Umumunuza birer birer selam ve selametlerinize dua edip dualarınızın tesirini her vakit gören kardeşiniz,

*el-Bâkî Hüve’l-Bâkî*
*Said Nursî*

***
