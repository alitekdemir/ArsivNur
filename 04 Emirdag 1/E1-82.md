---
title: "Emirdağ-I 82 : Hasan Feyzi'nin 2. Şehnamesi"
no: 82
id: "E1-82"
konu: "Hasan Feyzi'nin 2. Şehnamesi"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 82 : Hasan Feyzi'nin 2. Şehnamesi

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, sıddık kardeşlerim!

Nur-u Muhammedîye (a.s.m.) ve sahabeye bakan dört sahife çok güzeldir. Âhirinde, Risale-i Nur'a ve dolayısıyla bize bakan kısımlar Hasan Feyzi'nin hüsn-ü zannı pek fazla gitmiş. Gerçi o âhir-i kasidesinde Risale-i Nur'un hakikatini ve şahs-ı manevisini murad etmiş. Yine tadile muhtaç gördüm. Bazı kelimeleri ilâve ve birkaçını tebdil ettiğim halde, yine ondan benim hisseme düşen, bin derece haddimden ziyadedir diye titredim. Fakat madem şakirdleri şevke ve gayrete getiriyor, size havale ediyorum. Siz hem bu zamandaki vehhamlıları, hem mesleğimizin muktezası olan mahviyet ve ihlas ve terk-i enaniyet noktalarını nazara alınız; münasip gördüğünüz kelimeleri tadil ediniz. Bu fütur zamanında ehemmiyetli bir kamçı-yı teşviktir, arkadaşlara gönderebilirsiniz. Hem o kıymetli kardeşimiz, merhum Hâfız Ali'nin (r.h.) vârisi ve halefi yerinde Risale-i Nur'a fevkalâde irtibat ve sadakatla bağlıdır. Benim tadilimden gücenmesin.

*Said Nursî*

<p class="takdim">[Gayet samimi bir kanaatle ve kuvvetli bir itimatla ve derin bir ilimle ve parlak bir imanla Risale-i Nur'un mahiyetini iki defadır tarif eden Risale-i Nur'un has şakirdlerinden ve ehemmiyetli eski muallimlerinden ve imanı kuvvetli olan büyük muallimleri temsil eden Hasan Feyzi'nin Sikke-i Tasdik-i Gaybî'den aldığı bir ilhamla Risale-i Nur hakkında ve o nurun menbaı ve esası olan Nur-u Muhammedî (a.s.m.) ve hakikat-i Kur'an ve sırr-ı iman tarifinde bu kasideyi yazmıştır.]</p>

<p class="arabic" dir="rtl" title="Meal: “Rahman ve Rahîm olan Allah’ın adıyla.”">بِسْمِ اللّٰهِ الرَّحْمٰنِ الرَّحِيمِ</p>

<p class="arabic" dir="rtl" title="Meal: “Onlar ağızlarıyla Allah'ın nurunu söndürmek istiyorlar. Halbuki kafirler istemeseler de Allah nurunu tamamlayacaktır.” [Saf Sûresi, 61:8]">يُرِيدُونَ لِيُطْفِؤُا نُورَ اللّٰهِ بِاَفْوَاهِهِمْ وَاللّٰهُ مُتِمُّ نُورِهِ وَلَوْ كَرِهَ الْكَافِرُونَ</p>

<pre>
Ahmed (a.s.m.) yaratılmış o büyük nur-u Ehad'den
 
Her zerrede nurdur, o ezelden, hem ebedden.
</pre>

<pre>
Bir nur ki odur hem yüce, hem lâyetenâhi
 
Ol fahr-i cihan Hazret-i Mahbub-u İlâhî.
</pre>

<pre>
Parlattı cihanı bu güzel nur-u Muhammed (a.s.m.)
 
Halk olmasa, olmazdı bir zerre ve bir fert.
</pre>

<pre>
Ol nuru ânın, her yeri, her zerreyi sarmış
 
Baştan başa her dem bu kesif zulmeti yarmış.
</pre>

<pre>
Bir nur ki odur sade ve hem lâyetezelzel
 
Ârî ve berî cümleden üstün ve mükemmel.
</pre>

<pre>
Bir nur ki bütün zerrede ancak o nümâyân
 
Bir nur ki verir kalblere hem aşk ile iman.
</pre>

<pre>
Bir nur ki eğer olmasa ol nur hele bir an
 
Baştan başa zulmette kalır hem de bu ekvan.
</pre>

<pre>
Bir nur ki değil öyle muhât, hem dahi mahsur
 
Bir nur ki eder kalbi de pürnur, çeşmi de pürnur.
</pre>

<pre>
Bir lemadır andan, şu büyük şems ve kamerler
</pre>

<pre>
Hep işte o nurdan bu acâib koca âlem
 
Halk oldu o nurdan yine Cennetle Cehennem.
</pre>

<pre>
Şek yok ki o nurdur okunan Hazret-i Kur’ân
 
Ol nur-u ezel hem sebeb-i hilkat-i insan.
</pre>

<pre>
Herşeye odur mebde ve asıl ve esas, hem
 
Ondan görünür nev-i beşer böyle mükerrem.
</pre>

<pre>
Bir zerre değil, bahr-i muhit o bahr-i münirden
 
Hem nesl-i beşer hiç kalıyor hepsi de birden.
</pre>

<pre>
Şek yok ki cihan, katre-i nurundan o nurun
 
Şek yok ki bu can, zerre-i nurundan o nurun.
</pre>

<pre>
Sönsün diye üflense, o derya gibi kaynar
 
Söndürmeye hem kimde acep zerre mecal var?
</pre>

<pre>
Söndürmeye kalkmıştı asırlar dolu küffar
 
Kahreyledi her hepsini ol Hazret-i Kahhâr.
</pre>

<pre>
Hep sönmüş asırlar, yanıyor sönmeden ol
 
Tarihe sorun, kimdir o nur, hem kim imiş menfur?
</pre>

<pre>
Alnında yanan nur-u Muhammed'di Halîl’in
 
Yetmezdi gücü bakmaya her çeşm-i alîlin.
</pre>

<pre>
Görseydi Resulün o güzel nurunu Nemrud
 
Yakmazdı o dem nârını, ol kâfir-i matrud.
</pre>

<pre>
Bir sivrisinek öldürüyor o Nemrud-u cihânı
 
Atmıştı Halil’i ateşe çünkü o câni.
</pre>

<pre>
Bir perde açıp söyledi Hak gizli kelamdan
 
Ol ateşe bahseyledi hem berd ü selamdan.
</pre>

<pre>
“Dostum ve Resulüm yüce İbrahim’i ey nâr
 
At âdetini yakma bugün sen onu zinhar!”
</pre>

<pre>
Bir gizli hitap geldi de ol dem yine Haktan
 
Bir abd-i mükerrem dahi kurtuldu bıçaktan.
</pre>

<pre>
Ol nurdan için Yunus’u hıfzeyledi ol hût
 
Ol nur ile kahreyledi hem kavmini ol Lût.
</pre>

<pre>
Ol hüsn-ü cemal eyledi âlemleri hayran
 
Nerden onu bulmuş acaba Yusuf-u Kenan?
</pre>

<pre>
Hikmet nedir, ol dertlere sabreyledi Eyyûb
 
Hem sırrı nedir, Yusuf için ağladı Yakub.
</pre>

<pre>
Öldükçe dirildikçe neden duymadı bir his
 
Ol namlı nebi, şanlı şehid Hazret-i Cercis?
</pre>

<pre>
Hasretle neden ağladılar Âdem ve Havvâ?
 
Kimdendi bu yıllarca süren koskoca dâvâ?
</pre>

<pre>
Hem âh, neden terk edilip Ravza-i Cennet
 
Bir dâr-ı karar oldu neden âlem-i mihnet?
</pre>

<pre>
Nur şehri olan Tûr’da o dem Hazret-i Mûsa
 
Esrar-ı kelam hep çözülüp buldu tecellâ.
</pre>

<pre>
Bir parça Zebur’dan okusa Hazret-i Davud
 
Başlardı hemen sanki büyük mahşer-i mev’ud.
</pre>

<pre>
Bilmem ki neden yel ve sular hep onu dinler
 
Bilmem ki neden hep işiten âh diye inler!
</pre>

<pre>
Mahluku bütün kendine râm etti Süleyman
 
Nerdendi bu kuvvet ona kimdendi bu ferman?
</pre>

<pre>
Yellerle uçan şanlı büyük taht-ı mukaddes
 
Esrar-ı ezelden o da duymuş yine bir ses.
</pre>

<pre>
Ol hangi acip sır ki çıkar göklere İsa
 
Kimdir çekilen çarmıha, kimdir yine Yûda.
</pre>

<pre>
Nur derdi için tahtını terk eyledi Edhem
 
Bir başkasının tahtı olur derdine merhem.
</pre>

<pre>
Çok şahs-ı velî nur ile hem etti kanaat
 
Çok şahs-ı denî nur ile hem buldu keramet.
</pre>

<pre>
Her hepsi de pervanesi, üftadesi nurun
 
Her hepsi muamma gücü yetmez bu şuurun.
</pre>

<pre>
Fillerle varıp Kâbe'ye, hem Ebrehe zalim
 
İsterdi ki, yapsın nice bin türlü mezalim.
</pre>

<pre>
İsterdi ki, ol Beyt yıkılıp şöhreti sönsün
 
Halk Kâbe'yi terkederek kiliseye dönsün.
</pre>

<pre>
İsterdi ki, çeksin doğacak nura o bir sed
 
Hem doğmadan ölsün diye Mahbub-u Müebbed.
</pre>

<pre>
Günlerce gidip Kâbe'ye, hem yaklaşan ordu
 
Birdenbire bir tehlike sezmiş gibi durdu.
</pre>

<pre>
Süratle gelip bir sürü kuş, semt-i bahirden
 
Taş harbine başlar, pek acib hepsi de birden.
</pre>

<pre>
İndikçe havadan, o muamma gibi taşlar
 
Cansız yıkılıp yerlere yatmış nice başlar.
</pre>

<pre>
Şahıyla beraber kocaman orduyu Mevla
 
Olsun diye Mahbub'a nişan, eyledi mevta.
</pre>

<pre>
Hem Kavm-i Kureyş, söndürelim derken o nuru
 
Erkek ve kadın, cümlesinin kaçtı huzuru.
</pre>

<pre>
Müşrik ve muvahhid, iki fırka olup urbân
 
Yıllarca dökülmüş yine kan üstüne kan.
</pre>

<pre>
Şakk etti kameri Fahr-i Beşer, ol Yüce Server
 
Her yerde ve her anda ânın nuru muzaffer.
</pre>

<pre>
Kur’ân’dı kavli, nurdu yolu, ümmeti mutlu
 
Ümmet olanın kalbi bütün nur ile doldu.
</pre>

<pre>
Çekmezdi keder, ol sözü cevher, özü kevser
 
Ol Sûre-i Kevser, dedi a’dâsına “ebter!”
</pre>

<pre>
Ol Şems-i Ezelden kaçınan ol kuru başlar
 
Gayyâ-yı Cehennemde bütün yakmış ateşler.
</pre>

<pre>
Bitmişti nefes, çıkmadı ses, bıktı da herkes
 
Ol nura varıp baş eğerek hep dediler pes!
</pre>

<pre>
İdrâki olan kafile ayrıldı Kureyşten
 
Feyz almak için doğmuş olan şanlı güneşten.
</pre>

<pre>
Ol kevser-i Ahmed’den içip herbiri tas tas
 
Olmuşlardı o gün sanki mücellâ birer elmas.
</pre>

<pre>
Ol başlara taç, derdlere ilaç, mürşid-i âlem
 
Eylerdi nazar bunlara nuruyla demâdem.
</pre>

<pre>
Bunlardır o a’dâyı boğan bir alay aslan
 
Hak uğruna, nur uğruna olmuş çoğu kurban.
</pre>

<pre>
Bunlardan o gün ehl-i nifak cümlesi kaçardı
 
Müşrik ise ol, aklı ânın kalmaz, uçardı.
</pre>

<pre>
Bunlardı hep o Peygamberin ashabı ve âli
 
Dünyada ve ukbâda da hem şanları âlî.
</pre>

<pre>
Tavsif ediyor bunları hep şöylece Kur’ân
 
Sulh vakti koyun, kavgada kükrek birer aslan!
</pre>

<pre>
Hep yüzleri pâk, sözleri hak, yolları haktı
 
Merkebleri yeller gibi Düldül'dü, Burak'tı.
</pre>

<pre>
Bir cezbe-i “Yâ Hayy!” ile seller gibi aktı
 
A’dâya varıp herbiri şimşek gibi çaktı.
</pre>

<pre>
Bunlardı o gün halka-i tevhidi kuranlar
 
Bunlardı o gün baltalayıp küfrü kıranlar.
</pre>

<pre>
Bunlardı mübarek yüce cemiyet, yüce şûrâ
 
Bunlardı o nurdan dizilen halka-i kübrâ.
</pre>

<pre>
Bunlardı alan Suriye, Irak, ülke-i Kisrâ
 
Bunlarla oldu ziyâdar o karanlık koca sahrâ.
</pre>

<pre>
Bunlardı veren hasta, alîl gözlere bir fer
 
Bunlardı o tarihe geçen şanlı gazanfer.
</pre>

<pre>
Her hepsi de bir zerre-i nuru o Habîbin
 
Her an görünür gözlere ondan nice yüz bin.
</pre>

<pre>
Nur altına girmiş bulunan türlü cemaat
 
Hem buldu beka, hem de bütün gördü adalet.
</pre>

<pre>
Hem gür ve kesîf, hem kara, hem çehresi çirkin
 
Bir parça bulut çıktı ki baitan başa bir kin.
</pre>

<pre>
Örtüp güneşi âleme yağdırdı zulümler
 
Gâh facia, hem gâhî keder gâhî ölümler.
</pre>

<pre>
Yollar yuvalar hep kararıp kapladı zulmet
 
Halk oldu hemen koskoca bir âlem-i vahşet.
</pre>

<pre>
Olmuş gece zannıyla bütün ürdü köpekler
 
Hem aşk-ı humârî ile haykırdı eşekler.
</pre>

<pre>
Her nerde ki var mal-ı helal girdi harama
 
Hırsız ve uğursuz da bütün erdi merama.
</pre>

<pre>
Kan ağlasa hergün yine kan kussa da miskin
 
Hiç dinmedi yıllarca o menfur o yaman kin.
</pre>

<pre>
Bahş eylerken ilim ve hüner şahsa asalet
 
Bir fahr ve şeref addedilir oldu rezalet.
</pre>

<pre>
Bir ahz u atâ âletidir meblağ-ı âdem
 
Lakin o da bir âlet-i hırs oldu demâdem.
</pre>

<pre>
Hak bilse de eyler yine nâhakka şehadet
 
Bir menfaat uğrunda olur ehl-i şeâmet.
</pre>

<pre>
Cahil yeri olmuş o İlahî yüce minber
 
Vaiz ve hatip hepsi köle, hepsi emirber.
</pre>

<pre>
Ecdad-ı izâmın o büyük ruhları küskün
 
Zira ne küfürler okunur onlara hergün.
</pre>

<pre>
Yağmıştı o gün ah ne kederler, elemler
 
Âciz onu hep yazmaya eller ve kalemler.
</pre>

<pre>
Divane lakin bilmedi divane olanlar
 
Nur anladı hem zulmeti zulmette kalanlar.
</pre>

<pre>
Rehber mi olur gözlüye divane bir a'ma
 
Nur ehline hiç nur mu verir ehl-i zulemâ.
</pre>

<pre>
Binlerce yetimin yıkılan kalbini sen yap
 
Affet yeter artık o Habib aşkına yâ Rab.
</pre>

<pre>
Derken yeter artık bizi affet güzel Allah
 
Sarsıldı cihan oldu da yer gümgüme nâgâh.
</pre>

<pre>
Buz parçası halinde bulut bir yere düşmüş
 
Erkek ve kadın hepsi de ol semte üşüşmüş.
</pre>

<pre>
Bir taş gibi sert kapkara hem sırtı çamurdan
 
Bir zerre eser yok ne yazık onda o nurdan.
</pre>

<pre>
Seyreyleyenin bir çoğu olmuş lekedar hem
 
Tutmuş yine âhlar çekerek bir çoğu mâtem.
</pre>

<pre>
Ol devr-i Yezid'dir bu devir eyledim iz'an
 
Mahbub-u Hudâ tesmiye etmiş buna Süfyan.
</pre>

<pre>
Derhal açılıp gökyüzü hem parladı ol nurdan gelen Risâle-i Nur
 
Hallâk-ı Rahîm eyledi mahlukunu mesrur.
</pre>

<pre>
Zulmet dağılıp başladı bir yep yeni gündüz
 
Bir neşe duyup sustu biraz ağlayan öksüz.
</pre>

<pre>
Bir dem bile düşmezken ânın âhı dilinden
 
Kurtuldu, yazık dertli beşer derdin elinden.
</pre>

<pre>
Ol taze güneş, ülkeye serptikçe ışıklar
 
Hep şâd olacak, şevk bulacak kalbi kırıklar.
</pre>

<pre>
Her kalbe sürur, her göze nur doldu bugünden
 
Bir müjde verir sanki o bir şanlı düğünden.
</pre>

<pre>
Arz eyleyelim ol yüce Allah’a şükürler
 
Kalkarda bu kahır, cehil ve dalâl, şirk ve küfürler.
</pre>

<pre>
Ol nur-u Hüdâ saldı ziya, kalbe safâ hem
 
Gösterdi beka, göçtü fenâ, buldu vefâ hem.
</pre>

<pre>
Çıkmıştı şakî, geldi nakî gördü adâvet
 
Eylerdi nefiy, oldu hafî nur-u hidâyet.
</pre>

<pre>
Fışkırdı Risale-i Nur ufuktan o nur-u risalet
 
Ol nur-u risalet verecek emn ü adâlet.
</pre>

<pre>
Allah’a şükür kalkmada hep cümle karanlık
 
Allah’a şükür dolmada hep kalbe ferahlık.
</pre>

<pre>
Allah’a şükür işte bugün perde açıldı
 
Âlemlere artık yine bir neşe saçıldı.
</pre>

<pre>
Artık bu sönük canlara can üfledi cânan
 
Artık bu gönül derdine ol eyledi derman.
</pre>

<pre>
Bir fasl-ı bahar başladı illerde bu gün
 
Bir sohbet-i gül başladı dillerde bu gün.
</pre>

<pre>
Benden bana ben gitmek için Risale-i Nur diye koştum
 
Nur derdine düştüm de denizler gibi coştum.
</pre>

<pre>
Bir zerrecik olsun bulayım der de ararken
 
Düştüm yine derya gibi bir nura bugün ben.
</pre>

<pre>
Verdim ona ben gönlümü baştan başa artık
 
Mâşukum odur şimdi benim, ben ona âşık.
</pre>

<pre>
Ol nur-u ezel hem kararan kalblere lâyık
 
Ol nurdan alır feyzini hem cümle halâyık.
</pre>

<pre>
Kahreyledi ol zulmeti Risale-i Nur’a akanlar
 
Nur kahrına uğrar ona hasmâne bakanlar.
</pre>

<pre>
Küfrün bütün alayı hücum etse de ey nur
 
Etmez seni dûr, kendi olur belki de makhûr.
</pre>

<pre>
Sensin yine hâzır, yine sensin bize nâzır
 
Ey nur-u Rahîm, ey ebedî bir cilve-i kudret-i Fâtır!
</pre>

<pre>
Bir neşe duyurdun imanla sırr-ı ezelden
 
Bir müjde getirdin bize ol namlı güzelden.
</pre>

<pre>
Madem ki içirdin bize ol âb-ı hayattan
 
Bir zerre kadar kalmadı havf şimdi memattan.
</pre>

<pre>
Hasret yaşadık nuruna yıllarca bütün biz
 
Masum ve alîl, türlü belâ çekti sebepsiz.
</pre>

<pre>
Yıllarca akan kan dolu gözyaşları dinsin
 
Zâlim yere batsın, o zulüm bir yere sinsin.
</pre>

<pre>
Yıllarca asırlarca bu nurun yine yansın
 
Öksüz ve yetim, dul ve alîl hepsi de kansın.
</pre>

<pre>
Ey nur gülü, nur çehreni öpsem dudağından
 
Kalb bahçesinin kalbine diksem budağından.
</pre>

<pre>
Her dem kokarak hem o güzel râyihasından
 
Çıksam yine ben âlem-i fâni tasasından.
</pre>

<pre>
Nur güllerin açsın, yine miskler gibi tütsün
 
Sinemde bu can bülbülü tevhid ile ötsün.
</pre>

<pre>
Sensin bize bir neşe veren ol gül-ü hâlis
 
Sensin bize hem cümleden âlâ, hem dahi muhlis.
</pre>

<pre>
Ey nur-u risaletten gelen bir burhan-ı Kur’ân!
 
Ey sırr-ı Furkan’dan çıkan hüccet-i iman!
</pre>

<pre>
Sendin bize matlup, yine sendin bize mev’ud
 
Sayende bugün herkes olur zinde ve mesud.
</pre>

<pre>
Her an seni bekler ve sayıklardı bu dünya
 
Hak kendini gösterdi bugün, bitti o rüya.
</pre>

<pre>
Bin üç yüz senedir toprağa dönmüş nice milyar
 
Mümin ve muvahhid hep seni gözlerdi ey yâr!
</pre>

<pre>
Her hepsi de senden yana söylerdi kelamı
 
Her hepsi de her an sana eylerdi selamı.
</pre>

<pre>
Nur çehreni açsan, atarak perdeyi yüzden
 
Söyler bana ruhum yine [*] 
مَا ازْدَدْتُ يَقِينًا
</pre>

<pre>
Vallahi ezelden bunu ben eyledim ezber:
 
Risale-i Nur'dur vallahi o son müceddid-i ekber.
</pre>

<pre>
Yüzlerce sened, hem nice yüzlerce işaret
 
Eyler bu mukaddes koca dâvâya şehadet.
</pre>

<pre>
En başta gelen şâhid-i adl Hazret-i Kur’ân
 
Göstermiş ayânen otuz üç yerde o burhan.
</pre>

<pre>
يَامُدْرِكًا
 ’in [**] kalbine gömmüş Esedullah
 
Çok sır ki, bilenler oluyor hep sana âgâh.
</pre>

<pre>
كُنْ قَادِرِىَّ الْوَقْتِ
 demiş [***] ol pîr-i muazzam
 
Binlerce velî hem yine yapmış buna binlerce zam.
</pre>

<pre>
Mu’cizdir o söz, haktır o öz, görmedi her göz
 
Artık bu muammaları gel sen bize bir çöz.
</pre>

<pre>
Altıncı Sözün aldı bütün fiil ve sıfâtı
 
Verdim de arındım ona hem zât ve hayâtı.
</pre>

<pre>
Müflis ve fakir bekliyorum şimdi kapında
 
Tevhide eriştir beni, gel vârını sun da.
</pre>

<pre>
“Ben!.. Ben!..” diye yazdımsa da sensin yine ol “Ben”
 
Hiçten ne çıkar, hem bana benlik yine senden.
</pre>

<pre>
Affet beni ey affı büyük lütfu büyük Risale-i Nur!
 
Bir dem bile hem eyleme senden beni mehcur yâ Rabb-i Nur!
</pre>

<pre>
Nur aşkına, Hak aşkına, dost aşkına ey nur!
 
Nurunla ve sırrınla bugün kıl bizi mesrur.
</pre>

<pre>
Ey nur-u ezelden gelen nur-u Muhammed (a.s.m.)
 
Ey sırr-ı imandan gelen nur-u müebbed!
</pre>

<pre>
Binlerce yetimin duyulan âhını bir kes
 
Sarsar o büyük arşı da vallahi bu çıkan ses.
</pre>

<pre>
Vallahi cemilsin, yeter artık bu celâlin!
 
Göster bize ey nur-u Muhammed, bir kere cemalin!
</pre>

<pre>
Dergâhını aç, et bize ihsan, yine ey nur-u Risalet!
 
Biz dertli kuluz, kıl bize derman, yine ey nur-u hakikat!
</pre>

<pre>
Emmâre olan nefsimizin emrine uyduk
 
Ver bizlere sen nur ile îkan, yine ey nur-u Kur’ân!
</pre>

<pre>
Hırs ateşi sönsün de gönül gülşene dönsün
 
Saç nurunu, hem feyzini her ân, yine ey nur-u iman!
</pre>

<pre>
Sen nur-u Bedi’, nur-u Rahîmsin, bize lütfet
 
Hep isteğimiz aşk ile iman, yine ey nur-u İlâhî!
</pre>

<pre>
Dinin çekilip dev gibi saldırmada vahşet,
 
Rahm et bize, gark etmeye tufan, yine ey nur-u Rahmânî!
</pre>

<pre>
Pürnura boyansın bütün âfâk-ı cihanın
 
Her yerde okunsun da bu Kur’ân, yine ey nur-u Sübhânî!
</pre>

<pre>
Mahbubuna uyduk hepimiz, ümmeti olduk
 
Ağlatma yeter, et bizi handân, yine Ey nur-u Rabbânî!
</pre>

<pre>
Ol Ravza-i Pâk-i Ahmedi (a.s.m.) göster bize bir dem
 
Artık olalım hep ona kurban, yine Ey nur-u Samedânî!
</pre>

<pre>
İslama zafer ver bizi kurtar, bizi güldür
 
A’dâmızı et hâk ile yeksân, yine ey nur-u Furkanî!
</pre>

<pre>
Her belde-i İslam ile olsun bu yeşil yurt
 
Tâ haşre kadar Cennet-i cânan, yine ey nur-u imanî!
</pre>

<pre>
Ol Fahr-i Cihan, Âl-i Abâ hakkı için, yâ Rab.
 
Hıfzet bizi âfât ve belâdan [****] 
يَا نُورَ الْأنْوَارِ بِحَقِّ اسْمِكَ النُّورِ
</pre>

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Mübarek Üstadım Efendim! O büyük ve güzel has nurunun, bu fakir ve biçare talebenize, bu vâdide ve bu şekilde olan ihsanât ve ikramâtını aynen huzur-u irfanınıza sunuyor ve bu vesile ile mübarek ellerinizi ve dâmen-i pâkinizi bir daha öpmek şerefiyle müşerref oluyorum. Kabul buyurulmasını Hazretinizden istirham ederim efendim.

*Âciz, biçare talebeniz*
*Hasan Feyzi*

<p class="arabic" dir="rtl" title="Meal: “Yazılan ve okunan Risale-i Nur harfleri sayısınca Allah’ın rahmeti onun üzerine olsun, âmin.”">رَحْمَةُ اللّٰهِ عَلَيْهِ بِعَدَدِ حُرُوفِ رَسَائِلِ الْمَكْتُوبَةِ وَالْمَقْرُوئَةِ، آمِينَ</p>

***

1. [*] “(Gayb perdesi açılsa) Yakinim artmazdı” [Hz. Ali (r.a.)]
> [**] “Ey (felâket asrına) yetişen, ulaşan, idrak eden..” (Ercuze Kasidesinden)}
> 
> [***] “Vaktin Abdülkadir'i ol, Zamanın kâdirîsi ol”
> 
> [****] yâ Nûra’l-Envâr, Bihakkı ismike’n-Nûr! (Ey Nurların Nuru! Senin Nur isminin hakkı için)
