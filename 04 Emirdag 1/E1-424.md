---
title: "Emirdağ-I 424 : İki cihette manevi kazançlarınızın imdadıma gelmesi"
no: 424
id: "E1-424"
konu: "İki cihette manevi kazançlarınızın imdadıma gelmesi"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 424 : İki cihette manevi kazançlarınızın imdadıma gelmesi

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, sıddık kardeşlerim!

**Evvelen**: Bütün ruh u canımızla, geçen Leyle-i Beratınızı tebrik ediyoruz.

**Sâniyen**: Nurun ehemmiyetli bir kumandanı ve nâşiri Re’fet Bey'in Nur hizmeti için İstanbul’a gitmesi çok iyi, çok güzeldir. Zaten oraya onun gibi bir Nurcu lazımdır. Cenab-ı Hak muvaffak eylesin, âmin.

**Sâlisen**: Ben ikisini Câmiü’l-Ezher ulemasına, ikisini Medine-i Münevvere'nin Ravza-i Mutahhara civarındaki âlimlerine, ikisini de Şam-ı Şerif heyet-i ulemasına göndermek üzere üç Asâ-yı Musa, üç Zülfikar hazırladım. Başlarında, evvelce Câmiü’l-Ezher ulemasına hitaben size gönderdiğimiz bir mektup dercedilmiştir. Mümkün olduğu kadar çabuk göndereceğiz inşallah.

**Râbian**: Ben iki cihette manevi hizmetlerinize ve dualarınıza ve benim yerimde yapamadığım manevi kazançlarınızın imdadıma gelmesine şiddetle ihtiyacım var:

- **Birinci sebep**: Bütün hayatımda şimdiki kuvvetsizlik ve gittikçe ziyadeleşen zaafiyeti hissetmemiştim. Çok sıkıntılarla daimi evradlarımı bazı da noksan olarak yapabilirim. Halbuki bu eyyam ve leyâli-i mübarekede yüz derece ziyade çalışmaya ihtiyacım var. Ve sizin şirket-i mâneviyenize hissem itibarıyla yardım etmek ve dualarınıza bin derece ziyade âminlerle iştirake koşmak lâzımken, bu iktidarsızlığım, o şirket-i mâneviyeye pek cüzî yardım edebilir. Bunun çaresi, vazife-i Nuriyede benim vazifem size verildiği gibi, o şirketteki vazifeyi de sizlerin manevi yardımlarınıza dayanıp haddimden ve istidadımdan pek çok ziyade bu âciz kardeşinizdeki hüsn-ü zannınıza muvafık çalışmayı rahmet-i İlahîden niyaz ediyorum.

- **İhtiyacın ikinci sebebi**: Hem siz, hem bizden olmayan bir kısım zatlar, Risale‑i Nur’un hakikatinden ve şakirtlerinin şahs-ı manevîsinden tezahür eden fevkalâde halleri ve neticeleri bu biçare kardeşinizden zannedildiğinden, o büyük neticelere karşı çok büyük bir iktidar, bir tahammül lâzımken, pek cüzî ve şahsî çalışmam, bu hastalık ve zaafiyetle beraber, elbette beni şiddetle manevi yardımlarınıza muhtaç ediyor. Ben de bu manevi yardımlarınızı kendime koşturmak için *“ecirnâ”* (أجرنا), *“irhamnâ”* (إرحمنا) gibi bütün mütekellim-i maalgayr tâbir edilen kelimelerde sizleri niyet ediyorum. Güya umumunuzla beraberiz gibi çalışıyorum. Ve “âmin” dediğim vakitte, bütün dualarınıza bir âmin niyet ediyorum. İnşallah Erhamürrâhimîn rahmetiyle o çok noksan ve cüzî çalışmamı, büyük çalışmanıza mükemmel bir âmin hükmünde kabul eder.

**Hâmisen**: Sâbık hâdiseden vaziyetiniz ne şekilde olduğunu çok merak ederdim. Cenab-ı Hakk'a şükür ki, mektubunuzda Kahraman Tahirî’nin İstanbul’a makine ve kâğıt almak için gitmesi gösteriyor ki, o hadise sönüyor ve Nurların neşrine mâni olmayacak, belki başka yerlerde olduğu gibi orada da galibane fütuhatı var, inşallah. Umumunuza birer birer selam ve eyyam-ı mübarekenizi tekrar tebrik ediyoruz.

*el-Bâkî Hüve’l-Bâkî*
*Duanıza muhtaç hasta kardeşiniz*
*Said Nursî*

***
[^1]: Burada açılan Hâfız Mektebi'nin çocuklarına bir tebrikname suretinde diye yazılan bir parça size leffen gönderildi.
