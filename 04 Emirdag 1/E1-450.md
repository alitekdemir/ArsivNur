---
title: "Emirdağ-I 450 : Leyle-i Kadir’de ihtar edilen bir mesele-i mühimme"
no: 450
id: "E1-450"
konu: "Leyle-i Kadir’de ihtar edilen bir mesele-i mühimme"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 450 : Leyle-i Kadir’de ihtar edilen bir mesele-i mühimme

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

**Evvelen**: Leyle-i Kadirde kalbe gelen pek uzun ve geniş bir hakikate pek kısaca işaret edeceğiz. Şöyle ki: Nev-i beşerin, bu son harb-i umumide eşedd-i zulmü ve istibdadı ile ve merhametsiz tahribatı ile.. ve bir düşmanın yüzünden yüzer masumu perişan etmesiyle.. ve mağlupların dehşetli me’yusiyetleriyle.. ve galiplerin dehşetli telaşlarıyla.. ve hâkimiyetlerini muhafaza etmekten ve büyük tahribatlarını tamir edememelerinden gelen dehşetli vicdan azaplarıyla.. hem dünya hayatının bütün bütün fani ve muvakkat olması ve medeniyet fantaziyelerinin aldatıcı ve uyutucu olması umuma görünmesiyle.. ve fıtrat-ı beşeriyedeki yüksek istidadâtın ve mahiyet-i insaniyenin umumi bir surette dehşetli yaralanmasıyla.. ve ebed-perest hissiyat-ı bakiye ve fıtri aşk-ı insaniyenin heyecan içinde uyanmasıyla.. ve gaflet ve dalaletin, ve en sert, sağır olan tabiatın Kuran’ın elmas kılıncı altında parçalanmasıyla.. ve gaflet ve dalaletin en boğucu ve aldatıcı en geniş perdesi olan siyasetin rûy-i zeminde pek çirkin ve pek gaddarane hakiki sureti görünmesiyle, elbette ve elbette, hiç şüphe yok ki, şimalde ve garbda ve Amerika’da emareleri göründüğüne binaen, nev-i beşer mâşuk-u mecazîsi olan hayat-ı dünyeviyeyi böyle çirkin ve geçici olduğunu görmesiyle, fıtraten beşerin hakiki sevdiği ve aradığı hayat-ı bâkiyeyi bütün kuvvetiyle arayacaktır.

Ve elbette ve hiç şüphe yok ki, bin üç yüz altmış senede her asırda üçyüz elli milyon şakirdi bulunan.. ve her hükmüne ve davasına milyonlar ehl-i hakikat tasdik ile imza basan.. ve her dakikada milyonlar hafızların kalblerinde kudsiyet ile bulunup lisanlarıyla beşere ders veren.. ve hiçbir kitapta emsali bulunmayan bir tarzda beşer için hayat-ı bâkiyeyi ve saadet-i ebediyeyi müjde verip beşerin yaralarını tedavi eden Kuran-ı Mu’cizü’l-Beyan’ın şiddetli ve kuvvetli ve tekrarlı binler âyâtıyla, belki sarihan ve işareten on binler defa dava ettiği ve haber verdiği sarsılmaz kati delillerle ve şüphe getirmez hadsiz hüccetlerle hayat-ı bâkiyeyi katiyetle müjde ve saadet-i ebediyeyi ders vermesi, elbette nev-i beşer bütün bütün aklını kaybetmezse ve maddi ve manevi bir kıyamet başlarında kopmazsa.. İsveç, Norveç, Finlandiya ve İngiltere’nin Kuran’ın kabulüne çalışan meşhur hatipleri ve din-i hakkı arayan Amerika’nın çok ehemmiyetli cemiyeti gibi, rûy-i zeminin kıtaları ve hükümetleri, Kuran-ı Mu’cizü’l-Beyan’ı arayacaklar ve hakikatlerini anladıktan sonra bütün ruh-u canlarıyla sarılacaklar. Çünkü bu hakikat noktasında katiyen Kuran’ın misli yoktur ve olamaz ve hiç bir şey bu mucize-i ekberin yerini tutamaz.

**Sâniyen**: Madem Risale-i Nur, o mucize-i kübranın elinde bir elmas kılıç hükmünde hizmetini görmüş ve göstermiş ve en muannid düşmanları teslime mecbur etmiş. Hem kalbi, hem ruhu, hatta hissiyatı tenvir edecek ve ilaçlarını verecek bir tarzda hazine-i Kuraniyenin dellallığını yapan ve ondan başka mehaz ve mercii olmayan bir mucize-i maneviyesi bulunan Risale-i Nur o vazifeyi yapıyor.. ve aleyhinde olan dehşetli propagandalara ve gayet muannid zındıklara tam galebe çalmış.. ve dalaletin en sert ve kuvvetli kalesi olan tabiatı, Tabiat Risalesiyle parça parça etmiş.. ve gafletin en kalın ve boğucu ve geniş daire-i âfâkında ve fennin en geniş perdelerinde Asa-yı Musa’daki Meyve’nin Altıncı Meselesi ve Birinci, İkinci, Üçüncü ve Sekizinci Hüccetleriyle gayet parlak bir tarzda gafleti dağıtıp nur-u tevhidi göstermiş.

Elbette bizlere lazım ve millete elzem şimdi resmen izin verilen din tedrisatı için hususi dershaneler açılmasına izin verilmesine binaen Nur Şakirdleri mümkün olduğu kadar her yerde küçücük dershane-i nuriye açmaları lazımdır. Gerçi herkes kendi kendine bir derece istifade eder, fakat herkes herbir meselesini tam anlamaz.

Hem iman hakikatlerinin izahı olduğu için, hem ilim, hem marifet, hem ibadettir. [^1] Eski medreselerde beş on seneye mukabil, inşallah nur medreseleri beş on haftada aynı neticeyi temin edecek yirmi senedir ediyor.

Hem hükümet ve millet ve vatana, hem hayat-ı dünyeviyesine ve siyasiyesine ve uhreviyesine pek çok faydası bulunan bu Kuran lemeatlarına ve dellalı bulunan Risale-i Nur’a değil ilişmek, belki tamamıyla terviç ve neşrine çalışmaları elzemdir ki, geçen dehşetli günahlara keffaret ve gelecek müdhiş belalara ve anarşistliğe bir sed olabilsin.

**Sâlisen**: Bu Ramazan-ı Şerif’te Kuran’ı zevk ve şevkle okumaya benim çok ihtiyacım vardı. Halbuki elemli hastalığın, maddi ve manevi sıkıntıların, yorgunluğun ve meşgalelerin tesiriyle telaş ettim. Birden Hüsrev’in şirin kalemiyle yazdığı mu’cizatlı cüzler.. ve mu’cizatlı ve Hafız Ali ve Tahiri’ye pek çok sevap kazandıran parlak ve kerametli Hizbü’l-Ekber-i Kuraniyeyi birbiri arkasından okumaya başladım. Öyle bir zevk ve şevk verdi ki, bütün o yorgunluklarımı hiçe indirdi. Hiçbir vesveseye meydan vermeyerek pek parlak bir surette ders-i Kuraniyeyi onlardan dinlerken bütün ruh u canımla arzu ettim ve kastettim ve azmettim ki, mümkün olduğu derecede aynı Hizbü’l-Ekber-i Kuraniye gibi mu’cizatlı Kuranımızı fotoğrafla tab edelim. İnşaallah tab edeceğiz.

**Râbian**: Üç seneden beri Hüsrev’in mektublarıma cevaben yazdığı mektupları, hususen benim yazdığım mektuplarımın hulasasını tam tamına güzelce yazması benim çok hoşuma gidiyordu. Bütün o mektuplar muhafaza edilsin dedim. Şimdi hatırıma geldi ki, bütün o mektupların fakat benim mektuplarımın hulasalarına ait kısmını bir risale suretinde cem edip Lâhika’ya parlak bir zeyl yapılsın. İnşallah müsait bir vakitte bunu yaptıracağız.

**Hâmisen**: Bu gece geçen leyle-i kadrinizi ve gelen bayramınızı bütün ruh u canımızla tebrik edip umum kardeşlerimize birer birer selam ederiz.

*el-Bâkî Hüve’l-Bâkî*
*Kardeşiniz*
*Said Nursî*

***
[^1]: Şayed biri biliyor, taallüm etmeye muhtaç değilse ibadete muhtaçtır, ya marifete müştaktır veya huzur ister. Onun için herkese lüzumlu bir derstir.
