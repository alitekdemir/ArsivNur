---
title: "Emirdağ-I 158 : Marangoz Ahmed’in mektubu ve Manzumesi"
no: 158
id: "E1-158"
konu: "Marangoz Ahmed’in mektubu ve Manzumesi"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 158 : Marangoz Ahmed’in mektubu ve Manzumesi

[Marangoz Ahmed’in mektubudur]

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Pek sevgili Üstadım Efendim Hazretleri!

Ellerinden hürmetle öperim. Bu hafta köyümüzden yedi saat mesafede, Yukarı Gökdere isminde bir köy vardır. O köyün hatibi Risale-i Nur’a daima set çekmekteydi. Hanesini işletmek için usta istemiştir. Bir arkadaş bizi gönderdi. Ben de bütün Sözleri beraberime alarak gittim. Onbeş gün orada durdum. Bütün Sözleri ona okudum. Onbir buçuk cinayeti okudum. Cenab-ı Hakka hadsiz şükür olsun duanızın himmetiyle üç oğlu ile talebe oldular, yazıya başladılar, “bizler bu zamana kadar hata etmişiz” dediler. “Elhamdulillah kemiklerimiz dahi iman etti. Hiç bu kitaplar dahi olmasa, sizlerde talebelik güzelliği görünüyor. Varınca Üstadımıza bir mektup yaz, bizi de talebeliğe kabul etsin.” diye vasiyet ettiler. Biz köycek inşallah sizin köy gibi çalışırız. Onlar da ellerinden öperler. Risale-i Nur’un hakikatlerinden manzume şeklinde onlara söyledim.

<pre>
Kuran’dan bir yaprak açtı
 
Bütün âleme bir nur saçtı
 
Münafıklar bundan kaçtı
 
Bize yardım eyle Allah.
</pre>

<pre>
Üstadımızdan mektup geldi
 
Kalemler hep nura daldı
 
Münafıklar haber aldı
 
Bize yardım eyle Allah.
</pre>

<pre>
Risale-i Nur büyük ferman
 
Okuyanlar hep kılıyor hayran
 
Talebeler ediyorlar bayram
 
Bize yardım eyle Allah.
</pre>

<pre>
Risale-i Nur geldi bize
 
Döndürdü bizi izimize
 
Elhamdulillah deyip sürdük yüzümüze
 
Bize yardım ede Allah.
</pre>

<pre>
Mecmualar tamam oldu
 
Talebeler nura daldı
 
Müminlere bir şifa buldu
 
Bize yardım ede Allah.
</pre>

<pre>
Mahkemeler kuruldu
 
Hep talebeler dirildi
 
Sonra beraet verildi
 
Bize yardım ede Allah.
</pre>

<pre>
Asa-yı Musa geldi bize
 
Mümin yazdı alnımıza
 
İman doldu kalbimize
 
Bize yardım ede Allah.
</pre>

<pre>
Üstadımızın adı Said
 
Lisanımız hep tevhid
 
Talebeler olur şehid
 
Bize yardım ede Allah.
</pre>

<pre>
Deccal çıktı her şeye messetti
 
Talebeler hep dua etti
 
Deccal cehenneme gitti
 
Bize yardım ede Allah.
</pre>

<pre>
"İhvan” dedi Hazret-i Ali (r.a.) bize
 
Şükredelim halimize
 
Sekine’den haber verdi bize
 
Bize yardım ede Allah.
</pre>

<pre>
Risale-i Nur Üstadımız
 
Neşretmektir gayretimiz
 
Bunlar hep bayramımız
 
Bize yardım ede Allah.
</pre>

<pre>
Ejderhalar bağladı Risale-i Nur’un önünü
 
Hazret-i Ali (r.a.) Efendimiz kılıcıyla kaldırdı kolunu
 
Aldı ejderhaların canını
 
İmdad eyle Ya Rabbi bize sen.
</pre>

<pre>
Risale-i Nur yoluna talebeler gider
 
Abdülkadir Geylanî (k.s.) bize dua eder
 
Üstadımız Hazret-i Ali (r.a.) bize imdad eder
 
Bize imdad eyle Ya Rabbi sen.
</pre>

<pre>
Risale-i Nur dünyaya bağırır
 
Münafıkları şeriate çağırır
 
Şeriat yolları geliyor onlara ağır
 
Ya Rabbi, bunları şeriate çağır
 
İmdad eyle Ya Rabbi bize sen.
</pre>

<pre>
Bu manzume burada oldu tamam
 
Okuyanlar Risale-i Nur’dan ders alsın hemân
 
Üstadıma hadsiz olsun selam
 
Üstadımı selametlere çıkar Ya Rabbi sen.
</pre>

*el-Bâkî Hüve’l-Bâkî*
*Aciz, fakir, kusurlu talebeniz*
*Marangoz Ahmed*

***
