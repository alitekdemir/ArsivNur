---
title: "Emirdağ-I 69 : Cennet-ül Firdevs’in meyveleri hükmünde olan emanetlerinizi aldık"
no: 69
id: "E1-69"
konu: "Cennet-ül Firdevs’in meyveleri hükmünde olan emanetlerinizi aldık"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 69 : Cennet-ül Firdevs’in meyveleri hükmünde olan emanetlerinizi aldık

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz, sıddık kardeşlerim!

Cennet-ül Firdevs’in meyveleri hükmünde olan emanetlerinizi Hüsrev’in mektubunda yazılı aynını aldık. Gayet acele olduğu için pek bakamadım. Sonra izahat verilecek. İslamköyü’nden gelen Mustafa’yı Hâfız Ali’nin yerinde, hem umumunuz yerinde kabul ettim. Cenab-ı Hakk’a şükür İslamköyü merhum Hâfız Ali’nin vefatından sonra hayatının revnaklı zamanını yine gösteriyor. Size bu mektupla iki parçacık gönderildi. Ceylan da Hüsrev’in fevkalâde Onuncu Söz’üne mukabil kendi mahzurlu (ma'zurlu) bir Onuncu Söz’ü yeni hurufla kendi gibi yeni hurufu bilen masumlar dairesine takdim ediyor. İslamköylü Mustafa’yı canlı bir mektup olarak size gönderiyoruz. Makinemizi tamir için başka yere göndermiştik, kusura bakmayınız.

*el-Bâkî Hüve’l-Bâkî*
*Kardeşiniz*
*Said Nursî*

***
