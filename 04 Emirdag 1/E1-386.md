---
title: "Emirdağ-I 386 : Ahmed Fuad'ın mektubu"
no: 386
id: "E1-386"
konu: "Ahmed Fuad'ın mektubu"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 386 : Ahmed Fuad'ın mektubu

<p class="takdim">[Lâhika’ya..]</p>

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Mübarek ve sevgili Üstadım, şefkatli Efendim Hazretleri!

Biz Safranbolu ve havalisi Nurcularına hemen her vesileyle nazar-ı şefkat ve muhabbetle bakıyor ve bizlere hadsiz sürurlar bahşediyorsunuzki, bu şefkat ve muhabbetinizin bilhassa nahiyemizde azîm tesirleri görülmektedir. Nihayetsiz hamd ve şükür ol Hâlık-ı Zülcelal’e ki, bu son aylarda Nur’un fütuhat dairesi muhitimizde çok genişlemiştir. Nurları isteyen ve iştiyakla yazmaya başlayan ve şakirdliğe kabullerini siz Üstadımız efendimizden rica edenlerin sayısı hergün biraz daha artmaktadır. Camilerde kadın ve erkek yüzlerce halk Risale-i Nur’un hakikat derslerini derin bir alâka ile dinleyerek imanlarını tazelemektedirler. Susamış bir toprakta rahmet-i İlahiyenin feyizleriyle fışkıran sünbüller gibi, muhitimizde inşallah imanî hakikatleri dinleyen ve öğrenen mümin kardeşlerimizin kalblerinde Nur sünbülleri inkişaf edecek ve inşallah ileride burası Üçüncü bir Isparta olacaktır. Bu mesut neticeyi arz ve mübarek ellerinizi öperek tebrik ederim.

*Eflani Nahiyesi Nurcuları namına*
*Çok kusurlu, perişan ve miskin şakirdiniz*
*Ahmed Fuad*
