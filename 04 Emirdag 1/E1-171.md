---
title: "Emirdağ-I 171 : Yeşil Salih tarihçe-i hayatıma dair on ehemmiyetli sualleri soruyor"
no: 171
id: "E1-171"
konu: "Yeşil Salih tarihçe-i hayatıma dair on ehemmiyetli sualleri soruyor"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 171 : Yeşil Salih tarihçe-i hayatıma dair on ehemmiyetli sualleri soruyor

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, Sıddık Kardeşlerim!

**Evvelâ**: Tahirî’nin İstanbul’a gitmesi, inşallah hayırdır. Ve Hüsrev’in pek çok vazifelerini tamamen yapması, kanaatım geldi ki, Barla’da bulunduğum zaman bütün yazanların tashihatını ve telif hizmetini yapmakta tahakkuk eden büyük inayet ve hârika muvaffakiyet, aynen Hüsrev’de ve yardımcılarında dahi nümunesi var.

**Sâniyen**: Tahirî’nin [^1] Denizli hapsinde unutulmaz hâlisane hizmetiyle ve Nurlara sarsılmaz sadakatiyle ve yanılmaz zekâvetiyle ve çekilmez bahadırlığıyla, daire-i Nur’da ehemmiyetli makamı için, bütün bu defaki mektubunu Lâhika’ya geçirdik. Başta Nur’un şakirdlerinden validesi Zübeyde olarak, akrabasına ve rüfekasına selam ederim. Cenab-ı Hak onlardan ebeden razı olsun, âmin!

**Sâlisen**: Neslen Kureyşîlerden Ahmed Kureyşî, muhterem pederiyle ve ammizadesi Ahmed ile Nurların has naşir ve talebelerinden olması, o havali şakirdlerinin namına Nurlar hakkında güzel manzum fıkraları Lâhika’ya girdi. Cenab-ı Hak onları muvaffak eylesin, âmin.

**Râbian**: Eğirdir kasabasında, isimlerini yazmadığım gayet ehemmiyetli kardeşlerimiz var. Onlara ve Mehmed Sabri gibi büyük santrale istinaden ve Sabri’nin yazısına benzettiğim dikkatli ve güzel ifadeli bir mektubu çalışkan ve ciddi kardeşlerimizden Çilingir Ali’den aldım. Onun arzusuyla aynını Lâhika’ya geçirdik. Ona ve onu çalıştırana “mâşallah ve veffakakümüllah” deriz.

**Hâmisen**: Bu defa tekrar Yeşil Sâlih tarihçe-i hayatıma ait ve eski ve yeni hapsimize ve telif olunan Nurlara dair on ehemmiyetli sualleri soruyor. Tâ yazmakta olduğu bu asrın tarihçe-i ulemasının içinde yazsın. Ben ise şimdi başımı kaşıyacak kadar vakit bulamıyorum. Sizler ve Feyzi ve Abdülmecid ve Salahaddin gibi Nurlar noktasında hayatımı bilen ve tedkik edenler.. ve İhtiyar ve Âyet-i Hasbiye ve Tarihçe-i Hayat ve -eski ve yeni- Müdafaat Risaleleri cevap versinler. Yeşil Sâlih’e karşı sahifedekini yazdım. Siz de ayrı bir cevap yazarsınız. Umuma selam ve selametlerine dua ederiz.

(Şehid merhum Hâfız Ali’nin mübarek refika-i ebediyesi Ümmühani’nin kendi yazdığı ve bize hediye ettiği Onuncu Söz’ün zeyilleriyle her bir harfine mukabil hem ona, hem o şehide binler rahmet ve hasenat defterlerine yazılsın, âmin. Yeşil Sâlih’in suallerini de size gönderdik.)

*el-Bâkî Hüve’l-Bâkî*
*Kardeşiniz*
*Said Nursî*

***

***
[^1]: Tahirî ve Terzi Mehmed’in tatlı teberrükleri umum Medreset-üz Zehra talebeleri namına kabul edildi.
