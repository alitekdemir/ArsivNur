---
title: "Emirdağ-I 244 : Nurlu ömrün uzun olsun Üstadım (Raşid’in manzumesi)"
no: 244
id: "E1-244"
konu: "Nurlu ömrün uzun olsun Üstadım (Raşid’in manzumesi)"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 244 : Nurlu ömrün uzun olsun Üstadım (Raşid’in manzumesi)

<p class="takdim">[Kuvvetli ve dikkatli kalemiyle Nurlara ehemmiyetli hizmet eden, hâlis ve muhlis bir kardeşimiz olan Raşid’in bu samimî ve dualı güzel fıkrası, Emirdağı talebeleri namına Lâhika’ya geçsin.]</p>

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

Çok muhterem, çok sevgili Üstadımız Efendimiz Hazretleri!

Vasiyetnamenizden müteessir olduğumuzu bildiren şu kusurlu yazılarımızı huzurunuza sunar, kabulünü rica eder, bu vesile ile de ihtiramatımı takdim ederek mübarek el ve ayaklarınızı öperiz Efendimiz Hazretleri.

<pre>
Vasiyetnameniz ağlattı bizi
 
Kalbimizden silinmez ayrılık izi
 
Allah için olsun unutma bizi
 
Nurlu ömrün uzun olsun Üstadım.
</pre>

<pre>
Risale-i Nur’dur nurlu yazısı
 
Kalbimize düştü firkat acısı
 
Yâ Rab! Bize bağışla Üstadımızı
 
Nurlu ömrün uzun olsun Üstadım.
</pre>

<pre>
Nur yolunu sensin bize gösteren
 
Nur ilini sensin bize bildiren
 
Bu cihetle hepimizi tâ özünden güldüren
 
Nurlu ömrün uzun olsun Üstadım.
</pre>

<pre>
Emirdağı meyvesinin çiçeği
 
Bozdurur zındıkların ocağı
 
Risale-i Nur’dur deccalı öldüren bıçağı
 
Nurlu ömrün uzun olsun Üstadım.
</pre>

<pre>
Senin Nur’un yüzümüzü güldüren
 
Nur’dur bize doğru yolu bulduran
 
Dalaleti, bid’aları tâ kökünden öldüren
 
Nurlu ömrün uzun olsun Üstadım.
</pre>

<pre>
Bütün dünya Nuruna el bağlıyor
 
Şakirdlerin gizli gizli ağlıyor
 
Nur-u firkat ciğerleri dağlıyor
 
Nurlu ömrün uzun olsun Üstadım.
</pre>

<pre>
Çoktan beri görmedik nurlu yüzünü
 
Eserinde okuyoruz mutlu sözünü
 
Nur’dur senin biliyoruz özünü
 
Nurlu ömrün uzun olsun Üstadım.
</pre>

<pre>
Risale-i Nur’dan aldık ilhamı
 
Attık artık bid’alı efhâmı
 
Risale-i Nur’dur Hakk’ın kelâmı
 
Nurlu ömrün uzun olsun Üstadım.
</pre>

<pre>
Nur uğrunda arşa çıktı ünümüz
 
Hazret-i Üstad’dır nurlu pîrimiz
 
Nur yoluna feda olsun canımız
 
Nurlu ömrün uzun olsun Üstadım.
</pre>

<pre>
Daldık şimdi bizler Nurlu deryaya
 
Kapılmayız artık kuru hülyaya
 
Şimdiden sonra aldanmayız riyaya
 
Nurlu ömrün uzun olsun Üstadım.
</pre>

<pre>
Kardeşlerim haber vereyim size
 
Hak selamet versin o nurlu yüze
 
Üstadım hakkını helâl et bize
 
Nurlu ömrün uzun olsun Üstadım.
</pre>

Emirdağı talebeleri namına, fazla kusurlu talebeniz

Raşid

***
