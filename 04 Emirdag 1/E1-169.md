---
title: "Emirdağ-I 169 : Mustafa Osman’ın mektubu"
no: 169
id: "E1-169"
konu: "Mustafa Osman’ın mektubu"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 169 : Mustafa Osman’ın mektubu

<p class="takdim">[Nurlara az zamanda çok hizmet eden Mustafa Osman’ın mektubudur.]</p>

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Sevgili Üstadım!

Safranbolu’daki faaliyet-i nur Nur’un saha-i intişarının diğer cepheleriyle mukayese edilirse bir derece ehemmiyetsiz bir halde ise de, Hakk’ın lütfuna ve bir çekirdekten binler dane vermek, inayet ve hikmetine dayanarak ve nur sahasının vaktiyle ilim ve irfan menbaı olan bu memleketimizde de tevsi’ine kabulü muhakkak olan dualarınızı talep niyetiyle bir miktar malumat veriyoruz.

Evet aziz Üstadım! Bizler de her taraftaki kardeşlerimiz gibi Nur’un manevi fütuhatını memleketimizde külli olarak müşahede ediyoruz. Bu hususta talebeler üzerindeki tasarruf, imdad, inayet, vikaye, muhafaza, safvet-i kalb, cemiyet-i hâtır, nefy-i havatır, devam-ı huzur, mücanebet-i ahlak-ı seyyie, mukarenet-i a’mal-i hasene ve saire, ve saire gibi lütuflarından bahsi zaid görüyorum.

Umumi olarak ise, memleketimiz Nur’un dairesine dahil olalı herkeste ibadât ve tââte devamlı bir meyl ve arzu, hususan çocuk ve büyüklerde ve çocuğuna ilk iman dersini verecek İslam’ın binasının temelini yavrunun kalbine atacak olan annelerde hatta bizzat gördüğüm torun sahibi olmuş ta Kur’an’ı öğrenmemiş veyahut unutmuş olan ninelerde Kur’an okumaya ve öğrenmeye bir gayret var ve öğreniyorlar.

<p class="arabic" dir="rtl" title="Meal: “Elhamdulillah, bu Rabbimin bir fazlıdır.”">اَلْحَمْدُ لِلّٰهِ هٰذَا مِنْ فَضْلِ رَبِّى</p>

Aziz Üstadım! Erkeklerin gaflet ve saptığı şu devirde, kadınların çobanı oyuna daldığından sefahet ve rezalet nisa sürüsüne saldırdığı bir hengâmda henüz kalbleri ölmemiş ve ekseriyeti teşkil eden müminat “Ey nisvân! Hayat-ı bakiyenizi öldürmekle kalmıyorsunuz. Allah’ın fıtrat-ı İslamiye üzerine yedlerinize emanet ettiği ve canınızdan çok sıyanet ettiğiniz, göz bebeğiniz yavrularınızı elinizle öldürüyor, hayat-ı bakiyelerini mahvediyor, ateşe ellerinizle atıyorsunuz. Bu yüzden ayrıca şiddetli azaba giriftar olacaksınız.” nida-yı gaybîsini duymuşlar gibi mevlidler vesilesiyle toplanarak devamlı surette vaaz ve nasihatlerle birbirlerini intibaha davet etmeleri ne ile tevil edilebilir. Kim bunun, Nur’un fütuhatı olmadığını şu acip devirde iddia edebilir?

Hatta evlerde Kur’an hocalığı yapan müteaddid kadınlara ilaveten bir de resmen bir Kur’an dershanesi açılmasına bazı ashab-ı vicdanın gayreti ve bu vazifenin ehemmiyetli bir nur talebesine teklifi ve onun da müsaade edilirse kabul etmesi nasıl Nur’un fütuhatı değildir diye inkâr edilir.

Aziz Üstadım! Bu haller böyle olmakla beraber Hüsrev ve Tahiri efendiler kardeşlerimizin gayret ve himmetiyle memleketimize hediye edilen Sözler’in tamamını ve Lemalar’ı devamlı surette müştaklara ve layık olan ellere veriyoruz. Hayranlıkla okuyorlar. Bunlar arasında ara ara yazanlar da var. Hatta tekaüde sevk edilmesiyle beraber daire-i nardan kurtulup daire-i nura dehalet eden bir muallim kardeşimiz Mehmed Efendi, Sözlerin on sekizini yazdı. Asa-yı Musa’da da Dördüncü Hüccet-i İmaniyelerde, çok devam ediyor. Elhamdulillah, evvelce ziyaretiniz şerefine nail olanlar umumen rabıta ve alakalarını şiddetle muhafaza ediyorlar, okuyorlar, bazısı da ara ara yazıyorlar. Devamlı yazanları da var, elhamdulillah.

Sevgili Üstadım! Müştaklar arasında halen asker bulunan, Kur’an hurufatı bilmediğinden Nur’un derslerinden ancak dinlemekle istifade edebilen ve sırf bu dersi almak için ara ara izinle gelen Zühdü isminde bir kardeşimiz var. Bu çocuğu, memleketimizin bir küçük Ali’si olacağına inanıyorum. Aşk ve şevk ve rabıtası çok kuvvetli ve ziyadedir. Yazı ve Kur’an öğrenmesi için dualarınızı niyaz eylerim. Bu çocuğun babası da okuyor, belki annesi de. Çünkü annesi kadınlara vaaz ve nasihat eden bir sâlihadır. Ara ara bizden kitap alıyorlar. Herhalde nur dairesine tamamen girmeleri matlup olan bir ailedir ki haneleri memleketimizin bir medrese-i nuriyesi olabilir. Bu hususta duanızı yalvarırım.

*Hizmetkârınız, niyazmendiniz*
*Mustafa*

***
