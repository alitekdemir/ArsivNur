---
title: "Emirdağ-I 229 : Zülfikar’ın lüzum-u neşri hengâmında bu hârika makinenin imdadımıza gelmesi"
no: 229
id: "E1-229"
konu: "Zülfikar’ın lüzum-u neşri hengâmında bu hârika makinenin imdadımıza gelmesi"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 229 : Zülfikar’ın lüzum-u neşri hengâmında bu hârika makinenin imdadımıza gelmesi

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, sıddık, kahraman, sarsılmaz, çekilmez, mücahid kardeşlerim!

**Evvelâ**: Hem sizi, hem ikinci küçük Isparta kahramanlarını, hem bütün Nurcuları tebrik ediyoruz ki, bu kudsî hizmet-i Nuriye-i imaniye, makine vasıtasıyla yine mübarek kalemlerinize kısmet oldu. Kahraman Nazif’in dediği gibi, bu sırada tam Zülfikar’ın lüzum-u neşri hengâmında bu hârika makinenin imdadımıza gelmesi Zülfikar-ı Mucizat’ın mucizevarî bir kerameti ve büyük bir inayet-i Rabbaniyedir.

Hem Hüsrev ve Tahirî gibi güzel ve şirin yazıları aynen intişar eder. Fakat Nazif’in buraya yazdığı izahatında anlaşılıyor ki, çok masraflı düşer. Şimdilik 200 veya 500 veya 1000 nüsha hem eski yazı ile hem taksim-ül a’mal kaidesiyle Zülfikar’a Nazifler başlaması gibi, siz dahi Asâ-yı Musa veya İstanbul’a Tahiri’nin tab’ etmesi için beraber aldığı Manevi Tarihçe-i Hayat mecmuası veyahut İnebolu makinesine, makinenizle Zülfikar’dan Mucizat-ı Ahmediye parçasını onların yazdıkları aynı kıt’ada yazıp yardım ediniz. Madem risalelerden daha müteaddid mecmualar çıkacaklar, siz meşveretle intihab edersiniz.

Kardeşlerim, dünya işlerini bilemediğimden sizlere havale ediyorum. Bu büyük masraflara karşı ekser kardeşler fakir-ül hal ve çoktan beri aleyhimizde propaganda ile herkeste bir çekinmek ve Nurlardan kaçınmak cihetiyle abone usulüyle, hem ucuz verilmemek, tâ kıymetini takdir etmeyenlerin ellerine düşmesin. Hem büyük masraflara girmemek, hem temkinli ve ihtiyatlı bulunmak ve hürriyetçilerin Nur’un neşrinde yardımlarını ve himayelerini elde etmek lâzım geliyor.

**Sâniyen**: Ben bu sene çok zayıfım ve zehirlemeden teessüratım ve teellümatım ziyadeleşmiş. Ve buranın havasıyla imtizaç edemediğimden hasta oluyorum. Bu pek çok kıymettar Ramazan-ı Şerifte çalışmama makbul dualarınızla yardım etmenize çok ihtiyacım var ve derim: “Yâ Rab! Bu Ramazandaki Leyle-i Kadr’i, Nur şakirdleri hakkında bin ay kadar hayırlı yap ve Ramazan’ın herbir gününü onlara bin gün ve her geceyi bin gece kadar sevaplı ve faziletli eyle, âmîn, âmîn. Umuma selâm.

*el-Bâkî Hüve’l-Bâkî*
*Kardeşiniz*
*Said Nursî*
