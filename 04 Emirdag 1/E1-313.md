---
title: "Emirdağ-I 313 : Hasan Feyzi’nin uzun mektubunu bir parça ihtisar ettim"
no: 313
id: "E1-313"
konu: "Hasan Feyzi’nin uzun mektubunu bir parça ihtisar ettim"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 313 : Hasan Feyzi’nin uzun mektubunu bir parça ihtisar ettim

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, sıddık kardeşlerim!

**Evvela**: Merhum şehid Hasan Feyzi’nin <span class="arabic" dir="rtl" title="">اَللّٰهُ نُورُ السَّمٰوَاتِ وَالْأَرْضِ الخ</span> ile başlayan uzun mektubunu [*] bir parça ihtisar ettim. Bazı yerlerini çizgiler içine aldım. Sakın etrafına çizgiler çekilen kısım yazılmasın. Mütebâkisini Asâ-yı Musa, hem Zülfikar mecmualarının âhirlerinde ilhak edebilirsiniz. Hususen makine mahsulâtının âhirlerinde olsa ve münasip gördüğünüz tarzda veya daha muhtasar olarak ilhak edersiniz.

**Sâniyen**: Antalya’daki eski ve yeni Nurculara çok selam ediyorum. O şehir ile çok alâkadar olduğum ve harekât-ı Nuriye orada böyle başlaması beni çok sevindirdi. Allah’a şükrediyoruz.

**Sâlisen**: Makine ile çıkan mecmuaların başında yazılacak fıkra şudur: "Risale-i Nur'un bütün eczalarını iki sene hem Ankara, hem Denizli mahkemeleri ve ehl-i vukufu tedkikten sonra hem beraatimiz, hem umum Risale-i Nur eczalarını bana teslime müttefiken karar vermelerine binaen, neşirlerine bir mâni yoktur. Bana verilen Risale-i Nur'dan birisi, bu mecmuanın eczalarıdır."

**Râbian**: Isparta'da hem mekteplerde, hem câmilerde din lehindeki icraatlar, Zülfikar'ın manevi fütuhatı sayılabilir. İnşallah Isparta nasıl Nurların medresesi olmuş, başka vilayetlere de ders veriyor, inşallah şeair-i İslamiyede de birinci hüsn-ü misal ve nümune-i imtisal olacak.

[^1] : Ehl-i siyasete hiç bakmadığım halde, bugün tesadüfen kulağıma girdi ki, bazı câmileri kaldırmak için bir mecliste, bir kısım dinsiz mebuslar çalışmışlar. Aynı vakitte beni tesmim (zehirlendirmesi) ve Hasan Feyzi'nin ölüm hastalığı tesadüfe benzemiyor. Bu üç suikast aynı zamanda birbiriyle alâkadar görünüyor. İkisi şimdilik akim kaldı, birisi bir kahramanı aldı.

*Said Nursî*

***

> 1. [*] Hasan Feyzi'nin Nur hakkındaki uzun mektubu için bk. Emirdağ-I Arşivi n.72
