---
title: "Emirdağ-I 310 : Merhum Hasan Feyzi hakkındaki hüzünlü mektubunuzu aldık (Hüsrev)"
no: 310
id: "E1-310"
konu: "Merhum Hasan Feyzi hakkındaki hüzünlü mektubunuzu aldık (Hüsrev)"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 310 : Merhum Hasan Feyzi hakkındaki hüzünlü mektubunuzu aldık (Hüsrev)

<p class="takdim">[Lahika'ya girsin..]</p>

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Çok aziz, çok kıymettar, çok mübarek, çok sevgili Üstadımız Efendimiz Hazretleri!

Alem-i nura sefer etmesi siz mübarek Üstadımızı çok acıtan kahraman-ı âlişan merhum Hasan Feyzi hakkındaki hüzünlü mektubunuzu aldık. Lâhikalarımıza kaydederek kardeşlerimize gönderdik. Burada bütün talebeleriniz sevgili Üstadımızın fevkalhad hüzünlerine iştirak ederek, bu mübarek kardeşimizin Risale-i Nur hakkında yazdığı şehnamelerini yâd edip sevgili Üstadımızın emirlerine ittibaen hususi dualarımıza ismiyle idhal ettik. Bir Hâfız Ali mukabilinde Denizli'yi sünbül veren kerim Allah'tan, bir Hasan Feyzi mukabilinde darülfünun isteyen çok mübarek makbul dualarınıza hep bir ağızdan âmin, âmin, âmin diyerek iştirak ettik. Cenab-ı Hak geride kalanlara hususen sevgili Üstadımıza sabr-ı cemil, ecr-i cezîl, ömr-ü tavîl ihsan buyursun, âmin.

Zülfikarın fütuhatını son günlerde halkımızda dine karşı rağbetin artmasıyla gerek Halk Partisi mebuslarından ve gerekse Demokrat Partisi âzâlarından halktan ne istedikleri soruldukça her iki parti taraftarları da pek hararetli bir lisanla “Biz çocuklarımıza din öğretilmesini mekteplere din dersi konulmasını istiyoruz.” demeleriyle ve bu taleplerin kabul edilerek tervicinin Ankara Makamatına yazıldığını memnuniyetle işitmekle görüyoruz. “Zülfikar çıksa büyük fütuhat yapacak” diye olan sevgili Üstadımızın müjdelerini Zülfikar daha saha-yı faaliyete çıkmadan fütuhatına başladığını sürurlar içinde sevgili Üstadımıza arz ediyoruz.

*el-Bâkî Hüve’l-Bâkî*
*Çok kusurlu talebeniz*
*Hüsrev*

***
