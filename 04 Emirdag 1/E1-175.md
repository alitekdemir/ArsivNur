---
title: "Emirdağ-I 175 : Ahmed Kureyşî ve Numan Ahmed’in manzumesi"
no: 175
id: "E1-175"
konu: "Ahmed Kureyşî ve Numan Ahmed’in manzumesi"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 175 : Ahmed Kureyşî ve Numan Ahmed’in manzumesi

<p class="takdim">[Asılları Kureyşî ve nurların ciddi talebeleri olan Ahmedlerin ve rufekalarının namına Lahika’ya geçirdik.]</p>

<pre>
Sözün başlangıcı olsun Bismillah
 
Lütuf ve ihsanla tevfik verirse Allah
 
Kabule karîn olur inşallah.
</pre>

<pre>
İsm-i zattır Allah, Rahmân-ür Rahîm
 
Cümle ismi cemeder bu ey Hakîm
 
Hâtır-ı âcize geldi bir sözki söyleyeyim
 
Sözler’in nurunu izhar eyleyeyim.
</pre>

<pre>
Bu meğer ilham-ı Rabbanî olur
 
İnşallah derdimin dermanı olur
 
Yoksa ben nerede, dahi söz nerededir
 
Bu inayetler dahi hep sendedir.
</pre>

<pre>
Söylenilen Sözler hep geliyor nurdan
 
Ders veriyor ins ü can hüsn-ü tuyurdan
 
Risale-i Nur olsun dersimiz her an
 
Onun menbaı ve hakikatidir Hazret-i Kuran.
</pre>

<pre>
Sevgili Üstad’dır ona tercüman
 
Her dem artsın nuru hem kemal-i iman
 
Tezyid-i ömür eylesin Hazret-i Rahman.
</pre>

<pre>
Her an bizler o nurdan feyiz alalım
 
Nurlanarak bahr-ı envara dalalım
 
Nura bakan gözler ebeden ölmez
 
Bu baharın nevreste gülü hiçbir zaman solmaz.
</pre>

<pre>
Müezzin Allah-u Ekber deyince bizler coşalım
 
Masivayı terk edip mescidlere koşalım
 
Saf saf olup ta bir nizam kuralım
 
Huzur-u Hak’ta el bağlayıp divan duralım.
</pre>

<pre>
Olmayalım sevgili kardeş âsi, nefis ve hevâya tabi
 
Gençliğimiz bâki olsun olalım kanun-u İlahîye mutî
 
Çok büyük ticaret ve saadettir bizlere ibadet
 
En büyük hasaret ve helakettir bizlere sefahet.
</pre>

<pre>
İnsan olursa hodgam hodendiş hem de bedbin
 
İşi vaveyla olur zâhiri ve batını çirkin
 
Dersinden feyiz alıp olmalıyız bahtiyar hem de Hudabin
 
Âlem-i İslamı ışıklandırıp hayran eden Risale-i Nur’un.
</pre>

<pre>
Çok korkunç ve elemli menzilleri bildirir Risale-i Nur
 
Toprak altında meleklerle konuşmayı sevdirir Risale-i Nur
 
Bu mekâna en çok ünsiyet hazırlayan Risale-i Nur
 
İlk menzildeki korkuları giydirir Risale-i Nur.
</pre>

<pre>
Âlem-i nurani hayatını görmeyenlere gösterir Risale-i Nur
 
Dağdağa-i dünyadan terhis olanlara nefes aldırır Risale-i Nur
 
Binler senelik yolların lambasıdır Risale-i Nur
 
Emsalsiz numunelik çiçek bahçesidir Risale-i Nur.
</pre>

<pre>
Asrın urvet-ül vüskàsı Risale-i Nur
 
Onu tutan her zaman kurtulur
 
Habl-i metin ki Hablullah’tır Risale-i Nur
 
Onu tutan her istediğini bulur.
</pre>

<pre>
Muhkem ve kopmaz zincirdir Risale-i Nur
 
El atıp tutan necat bulur
 
Sarsılmaz bir imanla sahra-yı nuru seyredelim
 
Elele tutuşup hep beraber gidelim.
</pre>

<pre>
Yüksel artık ey nur-u mübarek birdenbire
 
Salat ve selamlar götür bizden ulu Peygamber’e (a.s.m.)
 
Pürnur olsun yolumuz tâ ezelden ebede
 
Hadsiz armağanlar götür Hazret-i Muhammed’e (a.s.m.)
</pre>

<pre>
Nurla dolsun bu arz hem de olsun payidar
 
Bu mübarek nurun muhafızıdır Hazret-i Haydar (r.a.)
 
İstila-yı arzdan tâ arşa kadar yaslan
 
Şad olsun Gavs-ı Âzam (k.s.) ile Hazret-i Aslan (r.a.)
</pre>

<pre>
Talebe-i Resailinnur hem başta Üstad
 
Hep beraber istiyoruz ebedi saadet
 
Umuyoruz derya-yı merhametinden rahmet
 
İsyanımız affedip bekamızı ver Ya Rab!
</pre>

<pre>
Tâ ezelden bu yurt nura sezâ
 
Toprağında yatan cümle-i mevtâ
 
Mağfiretle olsunlar afv-atâ
</pre>

<pre>
Dualarımız kabul et Yâ Rabb-el Âlemîn
 
Teveffenî müslimen ve elhıknî bissâlihîn
 [*]
</pre>

*Devrekâni’deki nurcular namına çok âciz, çok kusurlu talebeleriniz*
*Ahmed Kureyşî ve Numan Ahmed*

***

1. [*] *Teveffenî müslimen ve elhıknî bissâlihîn*:
> <span class="arabic" dir="rtl" title="">تَوَفَّنِي مُسْلِمًا وَاَلْحِقْنِي بِالصَّالِحِينَ</span>
> 
> “Benim canımı müslüman olarak al ve beni iyilere kat.” (Yûsuf Sûresi, 12:101)
