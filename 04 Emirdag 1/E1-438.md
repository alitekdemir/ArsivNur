---
title: "Emirdağ-I 438 : Siracünnur dahi Mısır’a, Şam’a, Medine’ye gitse münasiptir"
no: 438
id: "E1-438"
konu: "Siracünnur dahi Mısır’a, Şam’a, Medine’ye gitse münasiptir"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 438 : Siracünnur dahi Mısır’a, Şam’a, Medine’ye gitse münasiptir

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

Aziz, sıddık kardeşlerim!

Evvelen, ehemmiyetli bir kardeşimiz Tefenni'den Ahmed Râsih buraya geldi, görüştük. O zat benim size mektubumdur. Asâ-yı Musa ve Zülfikar'la beraber Siracü'n-Nur dahi Mısır'a, Şam'a, Medine'ye gitse çok münasip olur. Bayrama kadar dört nüsha İstanbul'da Re'fet vasıtasıyla Hacı Bekir'e teslim edilse, çok münasip olur. Hakikaten Siracü'n-Nur o ikisinden geri değil. Yalnız İşarât-ı Seb'a ile Hücumat-ı Sitte'nin Zeyli şimdilik içinde bulunmamalı. Bana gönderilen el yazısında var. Hem Ayet-i Hasbiye'nin Birinci Mertebesindeki on iki hem.. hem.. tabiriyle beyanat herkes bilmediği için, şimdilik içinde bulunmazsa daha münasiptir. Çok ihtiyat ediniz. Gerçi Risale-i Nur her tarafta galebe ediyor. Fakat gizli düşmanlar evham vermeye çalışıyorlar. Bana da şimdiden mümkün olduğu vakit bazı nüshaları gönderiniz. İnşallah Siracü'n-Nur da ötekiler gibi ayrı fütuhat yapacak. Umum kardeşlerimize binler selam ve dua ediyoruz.

Zülfikar'ın ahirinde benim imzamla Hüsrev'e ve yardımcılarına duayı Tahirî ve yardımcılarına aynen Siracü'n-Nur'un ahirinde yazılsın, imzam atılsın.

*el-Bâkî Hüve’l-Bâkî*
*Hasta kardeşiniz*
*Said Nursî*
