---
title: "Emirdağ-I 382 : Aziz ve mübarek kardeşlerimle bir hasbihal (Mustafa Ziya)"
no: 382
id: "E1-382"
konu: "Aziz ve mübarek kardeşlerimle bir hasbihal (Mustafa Ziya)"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 382 : Aziz ve mübarek kardeşlerimle bir hasbihal (Mustafa Ziya)

<p class="takdim">[Kısmen Lâhika'ya.. Size havaledir]</p>

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

## Hizmet-i Nuriyede, aziz ve mübarek kardeşlerimle bir Hasbihal

Beşeriyet tarihinde asrımız kendine mahsus hususiyet kesbetmiştir. Dünyevi sahadaki fevkalade keşfiyat ve ilerleme insanların nazarını tamamen dünyaya çevirmiş ve çoğalan ihtiyaçlarını tezyidden başka bir işe yaramamıştır. Ruhlarının gıdasını unutmak için sefahet derelerine atmıştır. Beşerin bu derin yaralarına çare bulabilmek için bir çok tabiiyyun bedbahtlar, beşeri tabiat bataklığına düşürmüştür. İnşallah yakında aklını başına alarak Kuran-ı Hakîm'in eczahane-i kübrasında tedavi olarak insan olacaktır. Beşeriyet aleminde vuku bulan bu acip inkılabların çarpışmalarından husule gelen bu bîkarar halin tıpkı havuza atılan bir taşın meydana getirdiği dalgalar gibi İslamiyet âleminde de tesirini göstereceği muhakkaktı. Nitekim âlem-i İslam, dünyada vukua gelen bu büyük değişikliklerden bilhassa asrımızda daha ziyade müteessir olmuştur. Maateessüf içimizde yetişen bazı frenk-meşreb bedbahtlar âlem-i İslamın vahdetini parçalayarak memleketimizi frenk-meşreb bir zemin haline getirmek için çalıştılar. Frenklerin bed nazarlarına bazı bedbahtları meftun ettiler. Fakat beşeriyeti hakiki saadete ve selamete ulaştıracak ve bu din-i celîl-i İslamı tâ kıyamete kadar muhafaza edecek olan hâfız-ı hakiki küfr-ü mutlak hesabına Kuran ve iman hakikatlerine hücum eden ehl-i ilhada yine Kuran-ı Kerim'in manevi i'cazından süzülmüş ve onun bir nevi lemaları olan Risale-i Nur'la cevap verdi.

Evet felsefe ve dalaletten gelen şekillere ehl-i ilhadın küfrüne karşı ancak Kuran namına ders veren, Kuran ve iman hakikatlerinin müdafii ve küfr-ü mutlakı zîr ü zeber eden Risale-i Nur'a sahip çıkmakla karşı konulabilir. Zira ehl-i küfrün silahlarına karşı bir nevi atom bombası hükmünde olan nur bombası ile mukabele edilebilir. Nur bombası tahrip değil tamir eder. Hepimiz hak ve hakikat yolcusu olmamız hasebiyle bu kudsî hizmet yoluna canımız feda olsun. Zira hak yolunda can verebilenlerdir ki hakka kavuşsun. Hak yolunda korku değil muhabbet esastır. Korkakların içimizde yeri yoktur. Hak yolunda çalışanların yardımcılarının Cenab-ı Hak olduğuna kati inancımız vardır. O muinimiz olduktan sonra bütün dünya kâfir olsa kıymeti yoktur.

Ey bu din-i celîl-i İslam'a hizmet arzusunda bulunan mümin kardeşlerim ve bu hizmette çalışır görünen hocalar! Bilmiş olunuz ki, bu zamanda ibadetin en hayırlısı, dinsizlerle manen mücahede ederek iman hakikatlerinin neşrine çalışmaktır. Zira zamanımız iyi ile kötüyü ayıran mihenk taşı hükmündedir. Vazifeniz mesuliyetlidir. Onun için elinize nur meşalesini alarak alem-i İslamın tenvirine çalışınız ve Şems-i Hakiki'nin nur sancağı altında birleşiniz. Her hareketi bir sükunet ve her inişi bir yokuş takip ettiği gibi, inşallah istikbalde İslamlar için hayırlı ve mesut günler ümit ediyoruz. Yalnız "Elhamdülillah, ben müminim" diyen her ferdin riayet etmesi zaruri ve müslümanlık muktezası olan tebarüz ettirilmeye değer noktalar var. Ulema ve hoca sınıfı bunların bu acip zamanda vazifeleri çok mühim ve mesuliyetlidir. Onların vazifesi sade bir dinî makam sahibi olmak değil, bu bakımdan o makamı temsil edebilmeye liyakat kesb etmek, icabında Şeriat-i Ahmediye (a.s.m.) nin tebliğinde, o uğurda feda-yı can edebilmektir.

O makam çok mesuliyetli ve ayn-ı zamanda çok şereflidir. Bunlar hak ve hakikat namına hak ile âmir olmalıdır. Bunlardan hissesi olmayana ulema denilmez. Hocalar ve avam-ı müminîn kısmı ise, bu acip zamanda dinsizlerin ithamlarından aleyhlerindeki sistemli imha planı ve birbirine düşürmekten kurtulmak ve küfr-ü mutlak namına iman hakikatlerine mülhidlerin hücumundan kendilerini muhafaza ve müdafaa edebilmek, Kuran-ı Hakîm'in manevi i'cazından süzülmüş Risale-i Nur'a sahip çıkmak ile ve onu elde etmekle mümkündür. Evet Risale-i Nur onların küfürlerini hakikat namına zîr ü zeber ederek canlarını Cehennem'e göndermeye vesile olur. Ve ehl-i imanı hak namına Cennet'le tebşir eder.

*Aciz kardeşiniz*
*Mustafa Ziya*
