---
title: "Emirdağ-I 323 : Zülfikar'ın başına o hatime yazılmasın, yazanlar varsa kaldırılsın"
no: 323
id: "E1-323"
konu: "Zülfikar'ın başına o hatime yazılmasın, yazanlar varsa kaldırılsın"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 323 : Zülfikar'ın başına o hatime yazılmasın, yazanlar varsa kaldırılsın

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, sıddık kardeşlerim!

**Evvela**: Kahraman Tahiri'nin bize yazdığı Zülfikarın başına konmak için mahkeme iadesinin fıkrasından sonra Ankara Ehl-i Vukuf Raporu'nun neticesini de hatimesinde yazmış göndermiş. Bu raporun neticesi ve hatimesi, gerçi beraatimize çalışmışlar ve Risale-i Nurdaki şiddetli tokatlardan bizi mesul etmemek için arasıra bir cezbeyi isnad etmişler. Tâ bizi mesuliyetten kurtarsınlar. Ve muvakkat cezbeye gösterdikleri garip emareler, müdafaatımda onlar tam çürütülmüş. Hem onlar aleyhimizdeki dinsizleri zındıkları okşamak için "bazen ihtilal-i ruhiyeye maruz kalıyor" ihtimalini yazmışlar. Fakat o neticeyi Zülfikar başında halklara göstermenin hakikati bilinmediği için bulantı verir. Sakın o hatimeyi yazmasınlar, yazanlar varsa kaldırılsın. Veyahut benim o emarelere verdiğim cevabı dahi yazsınlar.

Bu münasebetle Denizli'den getirdiğim evraklarım içinde dün baktım, hayret ettim. Denizli Ehl-i Vukufu'nun raporunu gördüm ki, onların aleyhimizde bütün Risale-i Nur'da gördükleri maddeler, Risale-i Nur'un fevkalade kıymetini gösterecek ve herkesin takdirine mazhar olacak maddelerdir. Risale-i Nur'un düşmanlarının tahsinine de vesile olması için hem Hasan Feyzi hem Hâkim-i Âdil'in hatırı için onları helal ediyoruz ve selam da ediyoruz. Onların raporlarının bana ait kısmının bir suretini size gönderiyorum. Münasip görseniz hem Lâhika'ya hem Müdafaat'ımın âhirinde yazılsın.

**Saniyen**: Bu defa kahraman Nazif, dört yağlı kağıt bize göndermiş. İkisi imza koymak, ikisi de Zülfikarın başında bir fıkra ve ahirinde bir dua yazılması içindi. Onlara yazdığımız fıkrayı aynen size gönderiyoruz. Dua kısmını Zülfikar'ın ahirinde o kısa fıkra da başında yazılsın.

*el-Bâkî Hüve’l-Bâkî*
*Umum kardeşlerimize birer birer selam*
*ve selametlerine dua eden kardeşiniz*
*Said Nursî*

Zülfikar'ın başında yazılacak fıkra:

Bu acip asırda ehl-i iman Risale-i Nur'a ve ehl-i fen ve muallimler Asa-yı Musa’ya şiddetle muhtaç oldukları gibi, hâfızlar ve hocalar dahi bu Zülfikar’a şiddetle muhtaçtırlar. Evet mesela i’caz-ı Kuranî bahsindeki ekser âyetlerin medar-ı şüphe olmuş aynı yerlerde i’cazın lemaları ve Kuran’ın güzel nükteleri ispat edilmiş. Risale-i Nur’un umum şakirtleri namına Said..

Zülfikar'ın âhirinde yazılacak dua:

<p class="arabic" dir="rtl" title="">بِسْمِ اللّٰهِ الرَّحْمٰنِ الرَّحِيمِ</p>
Yâ Allah, Yâ Rahmân, Yâ Rahîm, Yâ Ferd, Yâ Hayy, Yâ Kayyûm, Yâ Hakem, Yâ Adl, Yâ Kuddüs! İsm-i A'zam'ın hakkına, Kuran-ı Mu'ciz-ül Beyan'ın hürmetine ve Resul-i Ekrem Aleyhissalâtü Vesselâm'ın şerefine, bir kalemle beşyüz nüsha yazan Hüsrev'i ve mübarek yardımcılarını ve Nurcu arkadaşlarını Cennet-ül Firdevs'te saadet-i ebediyeye mazhar eyle, âmin. Ve hizmet-i imaniye ve Kuraniyede daima muvaffak eyle, âmin. Ve defter-i hasenatlarına Zülfikar'ın herbir harfine mukabil bin hasene yazdır, âmin. Ve Nurların neşrinde sebat ve devam ve ihlas ihsan eyle, âmin.

Ya Erhamerrâhimîn! Umum Risale-i Nur şakirdlerini iki cihanda mesut eyle, âmin. Ve İnsî ve cinnî şeytanların şerrinden muhafaza eyle, âmin. Ve bu âciz ve biçare Said'in kusuratını affeyle, âmin.

*Umum Nur Şakirdleri Namına*
*Said Nursî*

***
