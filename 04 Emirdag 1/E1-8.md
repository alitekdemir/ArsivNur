---
title: "Emirdağ-I 8 : Başımıza ne gelse ucuzdur, ayn-ı inayettir ve mahz-ı rahmettir"
no: 8
id: "E1-8"
konu: "Başımıza ne gelse ucuzdur, ayn-ı inayettir ve mahz-ı rahmettir"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 8 : Başımıza ne gelse ucuzdur, ayn-ı inayettir ve mahz-ı rahmettir

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Yazmakta olduklarınızın harfleri adedince Allah'ın selamı, rahmeti ve bereketleri üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ بِعَدَدِ حُرُوفِ مَا تَكْتُبُونَ</p>

Aziz, sıddık kardeşlerim!

Sizin gayet mübarek ve cennet meyveleri gibi şirin hediyelerinizi ve Denizli cihetindeki beşaretinizi aldım. Şimdi bu dakikada pek çok işler beni uzun konuşturmayacak; kısa kesmeye mecbur oldum. Çünkü hediyeyi getiren çabuk gidecek diye acele yazdım.

**Evvelen**: Son parçada, başta <span class="arabic" dir="rtl" title="Meal: “Kopmaz ve kırılmaz, sapa sağlam bir kulpa..” Bakara Sûresi, 2:256"> بِالْعُرْوَةِ الْوُثْقٰى</span> bin üç yüz kırk dört (1344) sehivdir. Eğer okunmayan iki hemze ve medde sayılmazlarsa sehiv değil, hem çok mânidardır. Doğrusu 1347 dir ki, (h-m.1928) parçanın âhirinde tekrar doğru yazılmış. Hem bâki kalan kısmı hem ehemmiyetli, hem dünyaya baktığı için ve “Alak"taki <span class="arabic" dir="rtl" title="Meal: “Muhakkak insan azgınlaşır.” Alâk Sûresi, 96:6">اِنَّ الْإِنْسَانَ لَيَطْغٰى</span> o parçadaki tâğûta baktığından şimdilik yazdırılmadı.

**Ve saniyen**: Fihristede Âyet-i Hasbiye olan Dördüncü Şuânın fihristesi, İhtiyar Lemasının On Dördüncü Ricası yerinde yazılsın. Hakikaten münasip görünüyor, tam bir ricadır.

**Salisen**: Yirmi Sekizinci Lemanın Yirmi Sekizinci Nüktesinin aynı -fihristesi değil-, On Beşinci Sözün âhirinde yazılsın. Çünkü ikisi aynı hakikatten bahsediyor.

**Rabian**: Merhum Hafız Ali’nin Lemalar’ını tashih ettim. Yakında inşallah gönderilecek.

Bugünlerde mübarek kahramanların Firdevsî ve Yusufî Meyvelerini tashih ederken o risale bana o derece kuvvetli ve kıymetli göründü ki, bağırarak dedim: “Bütün çektiğimiz hapis sıkıntıları yüz misli ziyade olsa da, yine bu Meyve Risalesi, yüz derece daha fazla iş görmüş. En muannidleri de imana getirerek geniş dairelerde kendini zevkle okutturuyor. Ey bana sıkıntı veren bedbahtlar! Bana ne yaparsanız yapınız, beş para vermem. Başımıza ne gelse ucuzdur, ayn-ı inayettir ve mahz-ı rahmettir” diye tam teselli buldum.

Umum Risale-i Nur talebelerine selam ve selametlerine dua ederiz.

*Kardeşiniz ve duanıza daima muhtaç*
*Said Nursî*

***
