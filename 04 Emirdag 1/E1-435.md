---
title: "Emirdağ-I 435 : Siracünnur’daki şiddetli tabirleri lüzum görseniz tâdil edebilirsiniz"
no: 435
id: "E1-435"
konu: "Siracünnur’daki şiddetli tabirleri lüzum görseniz tâdil edebilirsiniz"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 435 : Siracünnur’daki şiddetli tabirleri lüzum görseniz tâdil edebilirsiniz

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, sıddık kardeşlerim!

**Evvelâ**: Medresetüzzehra’dan medrese-i Nuriyenin kahramanlarından iki kardeşin medrese-i Nuriye hesabına Ramazan tebrikine ve teberrüküne karşı umum o medrese-i Nuriyedeki şakirdlere selam ve dua ve ramazanlarını tebrik ve dualarını isteriz. Ve sorduğu sual-i şer’iye Mezheb-i Şafiî’ye aiddir, 27. Söz sırrını halletmiş.

**Sâniyen**: Risale-i Nur’un Medresetüzzehra’nın kahramanlarından ve Nur’un demirbaş kâtiblerinden Kâtib Osman’ın mektubunun başında gayet güzel duasına binler âmin deriz. Ve Nurların fütuhatının âsârından mübarek Medresetüzzehra merkezi mübarek Isparta’nın diyanetçe ileri gitmesine ve vaizlerin doğrudan doğruya Nur’un mesleği gibi ders vermeleri ve İstanbul Müftülüğünün âlem-i İslama yazdığı tebrikinde tam Ramazanın hürmetine tavsiyesine bin bârekâllah deriz. Ve Nur’un demirbaş erkânlarından Halil İbrahim’in Milas havalisindeki Nur şakirdleri hesabına Ramazan tebrikine karşı Ramazanlarını tekrar tekrar tebrik ve onun mektubunda selam gönderenlere de birer birer selam ediyoruz.

**Sâlisen**: Nur’un birinci medresesi olan Barla’nın Nur’un kahraman bir şakirdi ve hanesi bir küçük medrese-i Nuriye bulunan kardeşimiz Bahri’nin Lâhika’ya tâdilinizden geçtikten sonra geçmek için leffen gönderdiğimiz bir manzumeciği güzeldir. Hem ona hem küçük medrese-i Nuriyesindeki masum şakirdlerine ve Nur’un birinci medresesi olan Barla’daki başta Tevfik, Süleyman umum şakirdlerine ve bütün ahalisine de hem Ramazanlarını tebrik, hem çok selam ediyoruz. Ve Bahri’nin manzumeciğinin sureti ve Ürgüp’te kardeşim Abdülmecid’e yazdığım mektupların suretlerini leffen gönderiyoruz. Umuma birer birer selam ve hususen Siracünnur’un kahraman ve yardımcılarını tebrik ve tekmilini ve Sikke-i Gaybiye’nin Siracünnur gibi meydana çıkmalarını merhamet-i İlahiyeden niyaz ediyoruz. Siracünnur’daki şiddetli tabirleri lüzum görseniz tâdil edebilirsiniz.

*el-Bâkî Hüve’l-Bâkî*
*Hasta ve gıdası pek az, fakat mesrur ve müferrah kardeşiniz*
*Said Nursî*

***
[^1]: Siracünnur’da Hücumat-ı Sitte’nin üç sahifelik zeyli, hiddetli bir zamanda zuhur ettiğinden içinde şimdilik dâhil olmasın. Eğer makineden çıkmışsa, o kısım ayrı kalsın. Sonra isteyen nüshalarına ilave edebilir. Hem İşarat-i Seb’a'da münasip gördüğünüz kelimeleri ya tayy ya tâdil edebilirsiniz.
