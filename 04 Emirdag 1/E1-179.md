---
title: "Emirdağ-I 179 : Hüsrev’in mektubu"
no: 179
id: "E1-179"
konu: "Hüsrev’in mektubu"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 179 : Hüsrev’in mektubu

<p class="takdim">[Hüsrev’in mektubudur.]</p>

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Çok aziz, çok kıymettar, çok mübarek, çok sevgili Üstadımız Efendimiz Hazretleri!

Bu hafta içinde iki mübarek kıymettar neşeli mektuplarınızı aldık. Bunlardan birisi Asa-yı Musa’nın ahirindeki arabiyye (arabî yazılan) fıkranın ilavesini, hem Müslümanlar ve vatan zararına ve bir ecnebi müdahalesi hesabına bu geçen kışta Sevgili Üstadımıza yapılan ve inayet-i İlahiye ile akim kalan suikast planını Heyet-i Vekilenin ve Reis-i Cumhurun hissettiklerini ve bu gaddarlıkları yapan hainlere ihanetlerinin cezası olarak dünyada tam zarar ve ahirette cehennem ve sakar; ve bizlere de dünyada mükemmel sevap ve zafer ve ahirette cennet ve ab-ı kevser verileceği beşaretlerini, hem bu iki fırkadan en çok hürriyet fırkasının bizi kendilerine çekmek istemesine rağmen Nurcuların çok ihtiyat ve dikkat ve temkinli bulunmaları lazım olduğunu ikaz ile beraber sevgili mübarek Üstadımızın bizim için kaidelerini bozarak dünyaya baktıklarını bildirmektedir. Bu mübarek mektup lahikaya geçirilmiş ve arabî fıkra da Asa-yı Musa’nın ahirinde emrolunan mahalline yazılmıştır.

Mübarek mektubunuzun ikincisi Nurcu kardeşlerimizden Re’fet’in şayan-ı tebrik hizmetini bildiren mektubunu ve Salahaddin’in Amerikalı bir İsevî alimine Asa-yı Musa’yı vermesi dolayısıyla yazdığı şayan-ı takdir kahramanlığını bildiren mektubunu hem dokuz sene sevgili Üstadımıza hizmet ettiği halde şayan-ı hayret hizmetiyle hiçbir defa olsun sevgili Üstadımızı gücendirmeyen Barlalı Sıddık Süleyman’ın sevgili Üstadımızın Barla’daki menzillerinde dolaştıran cazibedar hâlâta hayalen baktıran hazin mektubunu, hem pek ciddi Nur’a devam ederken şimdi askere alındığını esefle yazdığımız mübarek nurcu kardeşimiz Barlalı Muhacir Hafız Ahmed’in mahdumu Kazım’ın sevimli mektubunu, hem Nurcu hanımlar içinde Mevlana Halid’in cübbesini muhafaza edip sevgili Üstadımıza bilip teslim etmesiyle makbulîn arasında görmeye çalıştığımız mübarek Âsiye’nin güzel mektubunu beraber getiren bu kıymettar mektubunuzun ikinci fıkrasında Nurcu kardeşimiz Burhan’ın Serbest Fırka’ya verdiği cevabın güzel olması münasebetiyle Nurcuların siyasetle alakaları olmadığı gibi “inşallah bir sebep çıkar ve istibdad-ı mutlakı kıracak ve ezilen masum ve mazlum Nurcuları kurtaracak” diye olan beşaretiniz bize kat kat nefes aldırmış. Hususan Nurların intişarı ve maslahatı hesabına bazı kardeşlerimizin siyaset hesabına değil Nurlar hesabına, hem Nurlar namına değil kendi şahsı namına Hürriyet Fırkası’na girebilmesine mezuniyet verildiği halde Isparta’daki talebelerinizin Nur’un hakikat cereyanlarından başka cereyanlara bakmalarına müsaade edilmemesi Isparta’nın Nur hesabına sevgili Üstadımızın hususi nazarlarında bulunması ve hususi teveccühleri altında olması gibi hatırlarımızı dilşâd eden mektubunuzu sevinçler içinde okuduk. Hem sevgili Üstadımızın hem diğer kardeşlerimizin mektublarını Lahikalarımıza kaydederek kardeşlerimize gönderdik.

*el-Bâkî Hüve’l-Bâkî*
*Kusurlu talebeniz*
*Hüsrev*

***
