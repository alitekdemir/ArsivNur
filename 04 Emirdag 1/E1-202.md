---
title: "Emirdağ-I 202 : Eskişehir’de beraberimizde bulunan Hüseyin Usta hayatta mıdır?"
no: 202
id: "E1-202"
konu: "Eskişehir’de beraberimizde bulunan Hüseyin Usta hayatta mıdır?"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 202 : Eskişehir’de beraberimizde bulunan Hüseyin Usta hayatta mıdır?

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz sıddık kardeşlerim!

**Evvelâ**: Sizin mirac-ı şerifinizi bütün ruhumla tebrik ederim. Ve gelecek mübarek günler ve gecelerdeki dualarınıza şimdiden binler âmin deriz.

**Sâniyen**: Antalya’da Nurların intişarına çalışan Mehmedler ve Ahmedler ve Aliler ve İbrahimlere çok selam ve tebrik ve muvaffakiyetlerine dua ederiz. Acaba Eskişehir’de beraberimizde bulunan Hüseyin Usta hayatta mıdır, merak ediyorum.

**Sâlisen**: Kâtib Osman’ın nasılki malum mektubu Medresetüzzehra’nın umum talebeleri nâmına Asâ-yı Musa’da makam almış. Öyle de onun kiraz bahçesi, Risale-i Nur bahçesi namını burada alıp onun kirazlarını çoklar teberrük niyetiyle aldılar. Nurlar hesabına yediler.

**Râbian**: Sava medrese-i nuriyesi hakikaten ümidimizin pek fevkinde kahramanane Nurlara hizmet ediyorlar. Bana gelen mecmualarda onların hârika çalışmalarını hayretle karşıladım. Binler bârekallah.

Salahaddin’in yazdığı Asâ-yı Musa âhirinde kısacık tercüme-i müellife dair mektubunu size gönderdik. Lâhika’ya girsin. İsteyenler ve münasip görseniz kendi nüshalarının âhirinde yazabilir. Umum kardeş ve hemşirelerimize selâm.

*el-Bâkî Hüve’l-Bâkî*
*Kardeşiniz*
*Said Nursî*

***
