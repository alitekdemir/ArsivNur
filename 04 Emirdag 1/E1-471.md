---
title: "Emirdağ-I 471 : Bazı kısımları kendi namlarına neşretmelerine razıyım"
no: 471
id: "E1-471"
konu: "Bazı kısımları kendi namlarına neşretmelerine razıyım"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 471 : Bazı kısımları kendi namlarına neşretmelerine razıyım

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, sıddık kardeşlerim!

**Evvelâ**: Siracü'n-Nur'un başındaki Münacatın başında

<p class="arabic" dir="rtl" title="">بِسْمِ اللهِ الرَّحْمٰنِ الرَّحِيمِ</p>
<p class="arabic" dir="rtl" title="">إِنَّ فِى خَلْقِ السَّمٰوَاتِ وَاْلاَرْضِ .. الخ</p>
ayetinin bir parçası veya tamamı, hem Münâcât Risalesi kelimesinden sonra "Mezkur âyetin bir nevi tefsiridir" diye yazılsın ve makine ile çıkan bütün nüshaların başında besmele ile bu yazılsa münasip olur.

**Sâniyen**: Mısır, Şam, Medine-i Münevvere ve Hind'e göndermeye teşebbüs ettiğimiz üç mecmuanın herbirinden birer tane gönderilmesi için bundan evvel yazdığım halde, bir hikmete binaen, kader aynı tedbirimize müsaade etmedi. Yalnız şu düşündüğümüzün haricinde daha güzel bir tarzda ve Mısır'a Zülfikar'ın gitmesi müstesna olarak esbab hazırlanmış. Eğer bizim tedbirimiz ve düşüncemiz olsaydı bir gösteriş ve onlara görünmek ve şimdiki siyaset-i İslamiyeye alâka ve dünyaya bakmak manasında olurdu.

Beş on hacı ki bizim namımız ile o emanetleri söyleyeceğimiz yerlere takdim edecektiler. Fakat, şimdi bir evham yüzünden vazgeçmişler. Halbuki ihtiyarımızın haricinde aynen emanetler yerlerine gidecekler, inşallah. Biz de gösterişten ve kendimizi satmaktan kurtulduğumuz gibi.. Zülfikar'ın bizim tarafımızdan Mısır'a hediye gitmesi, ehemmiyetli bir hadiseye şimdilik vesile olabilirdi. Kader-i İlahi, inâyet-i İlahi ile bu esnada benim namımla Zülfikar'ı onlara hediye ettirmedi. Hikmeti şöyle olmak ihtimali var:

Gerçi Câmi'-ul-Ezher'in Zülfikar'ın derin ve yüksek mesâil-i ilmiyesine allâmeleri dahi bir derece muhtaç olabilirler. Fakat Âlem-i İslam'ın büyük medresesi hükmünde olan o Câmi-ül Ezher'in pek yüksek ve mükemmel ulemalarının heyetine ve şahs-ı manevilerine münzevi bir adam, ilmî bir eserini onlara ders suretinde vermek, mesleğimiz itibarıyla bir gösteriş olmakla beraber; o allâmelerin enaniyet-i ilmiyelerini ve üstadlık vakarını tahrik etmeye ve “biz bu dersi almaya muhtaç değiliz” dedirmeye vesile olduğu gibi tenkide emareleri inceden inceye en küçük bir müstensih sehvini de bahane ederek, itiraz etmek ihtimali vardır. İnayet-i İlahiyenin himayesi, onların ellerine Asa-yı Musa ve Sirac-ün Nur'un geçmesine müsaade etti fakat Zülfikar'ı müsaade etmedi. İnşallah yakın bir zamanda şimdiki mezkur hakikati ve vakar-ı ilmiyelerini okşayacak bir mektup Zülfikar'da onlara gönderilecek.

**Sâlisen**: Mesmuatıma nazaran, Şemsî ve isimlerini söylemeyi münasip bulmadığımız müellifler, Zülfikar’dan ve sair Risale-i Nur’dan bazı kısımları kendi namlarına neşretmelerine razıyım ve helâl ediyorum ve memnun olurum. Onlar da Nurun şakirtleridirler, bu surette Nurları neşrederler. Yirmi seneden beri çoklar, hatta büyük hocalar eserlerinde ve müelleflerinde Nurun meselelerinden çoklarını almışlar ve alıyorlar. Hatta değil böyle dost zatları, belki resmî makamları bulunan ve eserler yazan ve Nurların intişarlarına taraftar olmayan ve eserleri revaç bulmak niyetiyle Nurun neşrine mâni olanları dahi helâl ediyoruz. Çünkü onların men’leri başka bir tarzda ve daha fâideli intişarına ve fütuhatına vesile oluyorlar. Ben hâl-i hâzıra bakmadığım için bilemiyorum. İstemeyerek işittim ki, eser yazan ve Nurdan çalan resmî büyük zatlar diyorlar: “Risale-i Nur’u okuyabilirsiniz, başkasına vermeyiniz.” Güya Nurlar onların eserlerini sukut ettirecek! Halbuki Nurlar, o eserlerdeki hakikatleri tasdik eder, onlara kuvvet ve revaç verir. İnşallah bir zaman onlar resmen neşrine mecbur olacaklar. Fakat İzmirli hâkimin dediği gibi, “Risale-i Nur gizlenmiyor ve başka kitaplara benzemiyor ve temellük edilmiyor. Nerede bulunursa bulunsun, 'ben Nur’dan gelmişim' der.” Hem Risale-i Nur’un sekiz senedir en mühim parçaları İstanbul’a gidiyordu ve kemâl-i şevkle müellifler okuyorlardı. Esasen Risale-i Nur ise, ona şakirt olmak şartıyla, herkesin kendi malı gibidir. Isparta’dan hacca giden ve benim bedelime dahi mânen hac etmeyi vaad eden o mübarek kardeşlerimizi has şakirtler dairesinde bütün manevi kazançlarımıza hissedar etmeye karar verdik. Cenab-ı Hak, onları iki cihanda mesut eylesin, âmin.

**Râbian**: Medresetü’z-Zehranın bana gönderdiği bu defaki Asâ-yı Musa fiyatından kalan altmış banknotu yakında göndereceğim. Hem Nur Ticarethanesini tebrik ediyorum. İnşallah yakın zamanda muhaberemiz Nur Ticarethanesi sahibi vasıtasıyla olacak. Umuma birer birer selam.

*el-Bâkî Hüve’l-Bâkî*
*Kardeşiniz*
*Said Nursî*
