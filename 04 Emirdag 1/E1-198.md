---
title: "Emirdağ-I 198 : Hulusi'nin manzumesi"
no: 198
id: "E1-198"
konu: "Hulusi'nin manzumesi"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 198 : Hulusi'nin manzumesi

<p class="takdim">[Birinci Hulusi’nin nurcular diliyle ve hesaplarıyla yazdığı bu samimi fıkrası Lahika’ya girsin]</p>

Yüksek huzurunuza takdimini kardeşlerimden rica ettiğim, Nurlardan gelen manaların manzum ve muhtasar bir numunesi, naçiz bir hediye-i îdiyyedir.

<pre>
Levha-i Hakikat
</pre>

<pre>
Hakikat dersini Nurlardan aldık
 
İhlasın zevkini Nurlardan aldık
 
Hamd olsun Allah’a hizbullahtanız.
</pre>

<pre>
Kuran’ın feyzini Nurlardan aldık
 
Tevhidin şevkini Nurlardan aldık
 
Şükrolsun Hudâ’ya müminlerdeniz.
</pre>

<pre>
Nur ismi tecelli eyledi birden
 
Nurları görenler geçtiler serden
 
Hamdolsun Allah’a hizbullahtanız.
</pre>

<pre>
Muhammed (a.s.m.) ümmeti kurtuldu dertten
 
Allah’a şükredip dediler birden
 
Şükrolsun Hudâ’ya müminlerdeniz.
</pre>

<pre>
Tercüman-ı Kuran açıkça dedi
 
Kuran’a yapışmak zamanı geldi.
 
Hamdolsun Allah’a hizbullahtanız
</pre>

<pre>
İmanı kurtarmak zamanı geldi
 
Allah’a sığınmak zamanı geldi
 
Şükrolsun Hudâ’ya müminlerdeniz.
</pre>

<pre>
Düsturlar şunlardır bilin ey ihvan
 
Kanaat, mal için bir bahr-ı umman
 
Hamdolsun Allah’a hizbullahtanız.
</pre>

<pre>
Dost ancak Allah’tır, yârân da Kuran
 
Düşmandır nefis, mevt vâiz inan
 
Şükrolsun Hudâ’ya müminlerdeniz.
</pre>

<pre>
Çok sözü bırakıp kısaca derim
 
Mürşidim Kuran, tevhiddir virdim
 
Hamdolsun Allah’a hizbullahtanız.
</pre>

<pre>
Muhatap nefsimdir, ıslahı derdim
 
Müminler ihvanım, ben de bir abdim
 
Şükrolsun Hudâ’ya müminlerdeniz.
</pre>

<pre>
Hulusi hulusla ihlasa çalış
 
Nurları bırakma, ihvana karış
 
Hamdolsun Allah’a hizbullahtanız.
</pre>

<pre>
Hâdim ol Kuran’a, irfana alış
 
Aldanma dünyaya tövbeye yapış
 
Şükrolsun Hudâ’ya müminlerdeniz.
</pre>

*Uhrevî kardeşiniz, muhibb-i muhlisiniz*
*Hulusi*

***
