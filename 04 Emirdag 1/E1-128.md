---
title: "Emirdağ-I 128 : Hasan Feyzi’nin yeni mektubu hakkında"
no: 128
id: "E1-128"
konu: "Hasan Feyzi’nin yeni mektubu hakkında"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 128 : Hasan Feyzi’nin yeni mektubu hakkında

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah'ın selamı, rahmeti ve bereketleri ebedlerin ebedi olarak sizin ve Risale-i Nur hizmeti ile meşgul olanların üzerinize olsun. Âmin.”">اَلسَّلاَمُ عَلَيْكُمْ وَعَلٰى مَنْ يَشْتَغِلُ بِخِدْمَةِ رِسَالَةُ النُّورِ وَرَحْمَةُ اللّٰهِ وَبَرَكَاتُهُ اَبَدَ الْآبِدِينَ، آمِينَ</p>

Aziz, sıddık kardeşlerim!

Hususi mektuplara ayrı ayrı cevap vermeye hâlim ve vaktim müsaade etmediği için gücenmeyiniz. Bir tek mektubu ancak yazabildim.

**Evvelâ**: Şehid merhum Hâfız Ali’nin (r.h.) tam bir vârisi Hasan Feyzi’nin Denizli’de Nurların faaliyetinden ve şakirdlerin çoğalmasından bahseden bu mektubu onun parlak şehname mektublarından daha ziyade bir sebeb-i teşvik ve bir cihette daha menfaatli gördüm. Ona ve arkadaşlarına ve mektubunda bahisler bulunan o hâlis kardeşlerimize bin bârekâllah deriz.

**Sâniyen**: Konyalı Sabri, sadakat ve sebatta ikinci bir Halil İbrahim olmasını gösteriyor. Ben Nurlar hesabına Konya ulemasıyla ziyade alâkadarım. Sabri tam benim bedelime o zâtları Nurlarla alâkadar etmeye çalışıyor. Hem ona, hem beraberindeki şakirdlere, hem başta müfessir Hoca Vehbi olarak o âlimlere çok selam ederiz ve gençlerin bahtiyarları olan Eşref’e ve Abdülmetin’e mâşâllah deriz.

**Sâlisen**: Size Lâhika’ya geçirmek için gönderdiğim fıkraları siz tâdil edebilirsiniz. Münasip görmediğiniz veya cüzî ve hususi maddeleri çıkarırsınız, sonra yazarsınız. Asâ-yı Musa mecmuasından şimdilik birkaç tanesi hem eğer Nazif göndermişse o gönderilenleri emin bir tarzda gönderseniz iyi olur. Umum kardeşlerimize selam ve dua ve istid’a eden,

*Kardeşiniz*
*Said Nursî*

***
