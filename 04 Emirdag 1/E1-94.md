---
title: "Emirdağ-I 94 : Halil İbrahim'in mektubu"
no: 94
id: "E1-94"
konu: "Halil İbrahim'in mektubu"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 94 : Halil İbrahim'in mektubu

<p class="takdim">[Halil İbrahim’in mektubunun suretidir.]</p>

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Muhterem mübarek sevgili Üstadımız Efendimiz Hazretleri!

Mektub-u âlînizde işaret-i gaybiyenin “Altmışdörtte [h.1364-m.1945] Risale-i Nur telifçe tamam oluyor diye haber-i gaybiyeyi iki hal tasdik ediyor” cümleleri bizleri ağlatmış ve mahzun ve mükedder eylemiştir ve ciğerlerimizi dağlamaktadır. Zira hayatımızın hayatı ve canımızın bahası ve gönlümüzün safası ve gözümüzün nuru, kalbimizin süruru, maddi ve manevi gıdamızın ukde-i hayatiyesi olan nur denizin kaptan-ı eşrefi, zamanın bedii ve Risale-i Nur’un müellif-i muhteremi biricik Üstadımız Efendimiz Hazretleri acaba bizleri yetim mi bırakacak ve bu asr-ı zulmette parlayan şems-i tâbân seyrini mi değiştirecek ve yegâne kesb-i şeref-i fahrimiz olan Üstad-ı Yektâmız dîde-i dünyadan ufûlüyle bizleri mahzun ve mükedder ve müteessir mi eyleyecek ve onun şefkat-i maneviyesinden mahrum mu kalacağız? Gerçi Kuran-ı Muciz-ül Beyan’ın menbaından fışkıran şelale-i nur ve sertâc-ı evliya olan Risale-i Nur nam-ı mübeccelesi ve onun açtığı hidayet yolu ve İslamiyet güneşi ve insaniyet şuaı ve melekûtiyet deryası ruhlarımızı tenvir ve iska ettiği âb-ı hayatı kanımızda küreyvât-ı hamrâ ve beyzâ ve hatta ruhumuz misilli bütün ecza-yı bedeniyemizde tahallül ve hatta aklımız, fikrimiz, şuurumuz, gözümüz, nurumuz ve kalbî sürurumuz ve bütün maddi ve manevi havassımız olan nur denizi ve cevher pazarı ve gevher deryası meydanda yanımızda ve elimizdedir.

Fakat başta Kuran-ı Azîmüşşan ve onun muhtelif bahirlerinde ve hassaten <span class="arabic" dir="rtl" title="Meal: “Artık onlardan kimi şakîdir (bedbahttır), kimi de saîddir (bahtiyardır)” Hûd Sûresi, 11:105">فَمِنْهُمْ شَقِيٌّ وَسَعِيدٌ</span> âyât-ı beyyinatıyla sarahat derecesinde işaret buyurduğu mev’ud-u Peygamberî (a.s.m.) ve sahabet-i Haydarî (r.a.) ve himayet-i Gavsî (k.s.) ve Selef-i Sâlihînden nice aktab ve asfiya ve mümtaz evliyanın zuhurundan haber verdikleri ve tarif ve tavsifinden âciz ve nâkıs bulunduğum muhterem ve muazzam ve mübarek ve muazzez mübeccel Üstadımız Efendimiz, nurumuz, ziyamız, sevgilimiz, mürşidimiz, güzelimiz, kaptan-ı deryamız, ağabeyimiz, kardeşimiz, arkadaşımız, yoldaşımız, teselli-i hatırımız, nâsırımız, muînimiz, şefîimiz, sebeb-i necatımız, cevherimiz, gevherimiz, şükûfe-i baharımız, bülbülümüz, zümrüd-ü ankàmız, hümâ-yı devletimiz ve bu kadar ünsiyet ettiğimiz tâ makam-ı mahbubiyetin şahikalarına yükselen medar-ı tesellimiz ve dürr-i yektamız! Acaba senin firâkın bizleri deli divane etmez mi? Senin gaybubetine bizler nasıl tahammül edebiliriz? Aman aman Üstadımız Efendim! Sen sağ ol, ben sana kurban olayım. Talebelerin dîde-i dünyada gaybubetine tahammülü yoktur. Senden daha çok istifade ve istifaza bekliyorlar. Senin meşâmm-ı ruhumuz olan mektub-u âlîlerin daha elimize gelmeden evvel bizleri Yakubvari <span class="arabic" dir="rtl" title="Meal: “Doğrusu ben gerçekten Yusuf'un kokusunu duyuyorum.” [Yûsuf Sûresi, 12:94]">اِنِّي لَأَجِدُ رِيحَ يُوسُفَ</span> misilli ihsaslar, işaretler lisanımızda letafetler, ruhumuzda incizablar husule getirmekteydi. Müteakiben mektub-u âlînizi alıp <span class="arabic" dir="rtl" title="Meal: “(O gömleği Yakub'un) yüzüne koyunca, hemen (gözleri) görür hâle geri geldi.”](Yûsuf Sûresi, 12:96)">عَلٰى وَجْهِهِ فَارْتَدَّ بَصِيرًا</span> âyetini tefsir ediyorduk <span class="arabic" dir="rtl" title="Meal: “Allahümmahfaznâ=Allah'ım bizi muhafaza eyle”">اَللّٰهُمَّ احْفَظْنَا</span> böyle bir hal olursa, bizler bu feyizli tarabları ve bu istişmam-ı rîhleri nereden bulacağız? (Risale-i Nur'da) Bizim hazîn kalblerimizi kim okşayacak? (Risale-i Nur) Gözlerimizden akan kanlı yaşları kimler dindirecek? (Risale-i Nur) Yaralı gönüllerimize kim merhem sürecek? (Risale-i Nur) Kırılan hatırlarımızı şefkatle kim tamir edecek? (Risale-i Nur) Derdli yüreklerimize kim şifa verecek? (Allah'ın izniyle Risale-i Nur) Aman Allahım, güzel Rabbim! Biricik Üstadımızı daha çok muammer buyur ve başımızdan eksik etme! Âmin yâ Muîn!

Sevgili Üstadım! Sizin duanız müstecâbdır. Vâhib-ül Hayat olan Mücîb-üd Daavat'a niyaz buyurun ömrünüze bereketler ihsan buyursun ve 64 senesi şimdi hükümferma olan miladi 1964 senesine tahvil buyursun, âmin. Senin mübarek vücud-u şerifin yalnız bizler için değil belki âlem-i İslama mahz-ı rahmettir, bâis-i saadettir. (Risale-i Nur yeter, bizim gibilere ihtiyaç bırakmıyor) Gaybubiyetin ise <span class="arabic" dir="rtl" title="Meal: “Allahümmahfaznâ=Allah'ım bizi muhafaza eyle”">اَللّٰهُمَّ احْفَظْنَا</span> mûcib-i felakettir. İrtihalin akabinde kıyametin vukuu kuvvetle melhuzdur. (Risale-i Nur her belaya karşı müdafaa eder) Mübarek şahsiyetin bulunduğu mahalle haricî düşman ayak basamıyor. Güzel Rabbim sabîlere, ihtiyarlara ve müminlere bağışlasın, âmin yâ Muîn!

Muhterem Efendim! Heyecanımın binde birini izah edemeyen ve zat-ı âlîlerince mübarek şahsınızdan bahsi makbul görülmeyerek şu pürkusur varakpareciğimi nazar-ı müsamaha ve af ile bakılmasını istirham eylerken feyyaz-bahş mübarek ellerinizden hararetle öper ve kalbimden kopan selamlarımı dualarımın kabul olunmasını Mücîb-üd Daavat Hazretlerine niyaz buyurulmasını istirham eylerim. Ve taraf-ı âlîlerinde bulunan bilcümle kardeşlerimi de ayrı ayrı selamlarımla istifsar-ı hatır eylerim ve bütün Risale-i Nur talebeleriyle birlikte muhterem Üstadımızın ömr-ü şeriflerinin daha çok muammer olmasını elbirliğiyle el kaldırıp dualarda bulunmamızı kendilerine âcizane hatırlatırım.

*el-Bâkî Hüve’l-Bâkî*
*Günahkâr, kusurlu, âciz, nâkıs*
*ve duanıza çok muhtaç kardeşiniz*
*Halil İbrahim*

Çok aziz, çok kıymettar, çok mübarek, çok sevgili Üstadımız Efendimiz Hazretleri!

Halil İbrahim kardeşimizin bu yazılarına biz de iştirak ettiğimizi bu mübarek mektubu takdim ile birlikte istifsar-ı hatır ederek el ve ayaklarınızdan öperek arzediyoruz, sevgili Üstadımız Efendimiz Hazretleri.

*Terzi Mehmed, Kâtib Osman, Rüşdü, Hüsrev*

***
