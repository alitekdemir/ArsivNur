---
title: "Emirdağ-I 275 : Kâtip Osman'ın mektubu"
no: 275
id: "E1-275"
konu: "Kâtip Osman'ın mektubu"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 275 : Kâtip Osman'ın mektubu

<p class="takdim">[Madem Medresetüzzehranın şakirtleri bu âciz kardeşlerinin hastalık ve sıkıntılarına samimi ve ciddi manen iştirak ediyorlar. Ve nur derslerinin ehemmiyetini ve kıymetini gösteriyorlar. Lâhikaya girebilir. Fakat bir parça mahremdir. Herkese işâa edilmesin. Kâtip Osman'ın mektubudur.]</p>

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Kuran'ın ve Risale-i Nur'un harfleri adedince Allah’ın selamı, rahmeti ve bereketleri üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ بِعَدَدِ حُرُوفَاتِ الْقُرْآنِ وَرَسَائِلِ النُّورِ</p>

Çok sevgili, çok kıymetli, çok mübarek, çok sabırlı Üstadımız Efendimiz Hazretleri!

İrsal buyurmuş olduğunuz şu kalplerimizi gam, kederle dolduran ve gözlerimizden Nil-i mübarek gibi yaş akıtan suikast neticesini bildiren mektubunuzu aldık. Kalbimizin en derin köşesinden çıkan ah ve enînimiz semavatı delip Arşu'r-Rahman'a vasıl olmuştur inşallah. En edna ve en âciz ve en ufak bir mahlukunun her dilediğini her istediğini veren Rabb-i Rahîmimiz ve Hâlık-ı Kerîmimiz bu doğrudan doğruya kalbimizin en derin yerinden istediğimiz maksudumuzu inşallah verecektir. Çünkü din Allah'ımızın, kitabı keza..

Bu sebepten dolayı Rahmeten-li'l âlemîn olan Nebiyy-i Zîşân Efendimizin mucize-i bâhiresi olan ve bütün semavî kitapların efdali ve ekmeli olan ve bin üçyüz küsur senedir dünyaya ferman okuyan ve nurlar saçan bu kitabın bu zamana kadar pek çok esrarları ve tılsımları kapalı kaldığı halde izn-i ilahî ve himmet-i peygamberî ile mübarek Üstadımız hal ve keşif etmesinden ve bütün müşkillerimizi hallettiği halde bu mübarek Üstadımız tahsin ve takdirlerle taltif edilmeleri lâzımken ve vücûd-u şerifleri bu zamanda âleme rahmet olduğu halde bilakis vücudunu ortadan kaldırmak niyetiyle suikast etmeye cesaret alanların Kahhâr-ı Zülcelal'in ne kadar şiddetli azabına müstehak olacaklarını divaneler de anlar. Çünkü siz mübarek Üstadımızın yazdığı Risale-i Nur doğrudan doğruya Nebiyy-i Zîşan Efendimizin vekaletini yaptığından o kıymetli nurların tercümanına ilişmek Cenab-ı Allah'ın yaver-i ekremi olan Nebiyy-i Zîşan Efendimiz Hazretleri'ne bir cihette ilişmek ve aynı zamanda onun mucize-i bâhiresi olan Kelam-ı Ezelî, Kelam-ı Kadîm olan Kur'ân-ı Azîm-üş Şan'a ilişmiş oluyor.

Hem milyonlarla bizim gibi muhtaçların arzularını zehirli bıçakla kesmek demek olan bu pek büyük cinayet-i azîmeye mazhar olanlar İbrahim Aleyhisselamı ateşe attıran Nemrud'dan ve Hazret-i Musa Aleyhisselam ile harbeden Firavun'dan daha çok ziyade azap görecekleri anlaşılıyor. Çünkü peygamberlerin en efdalinin ve seyyidinin dinine dokunan ve kitabına ilişen Ebu Cehil ile haşrolup onun ile ebedi cehennemin en şiddetli esfel-i sâfilîninde azap görerek dünyada sevgili ve sabırlı Üstadımıza ve Nurların tercümanına verdikleri şiddetli maddi manevi zehirlere mukabil, Cehennem'de ebedî Cehennem'in kaynar, zehirli, hamîm sularını döve döve içirip karınlarından bağırsakları döküleceklerini unutmasınlar.

Cenab-ı Vâcib-ul Vücûd Hazretlerine çok hamd ve şükür ediyoruz ki, Elhamdülillah sevgili Üstadımızı bu feci ve daima bizi korkutan ölüm tehlikelerinden kurtarmış. Kalbinizde ve nurcuların kalplerinde dolu olan iman hazinesinin nuru o zehirleri inayet-i İlahiye ile yakıp mahvediyor. Vücud-u şerifinizi Hazret-i Ömer Radıyallahü anh efendimiz gibi selamete çıkarıyor.

<p class="arabic" dir="rtl" title="Meal: “Elhamdulillah, bu Rabbimin bir fazlıdır.”">اَلْحَمْدُ لِلّٰهِ هٰذَا مِنْ فَضْلِ رَبِّى</p>

Bu taraftan cümle kardeşlerimiz selam ile mübarek ellerinizden öperek sağlık ve afiyetinizi Cenab-ı Hak'tan dua ve niyaz ederiz, Efendimiz Hazretleri. Isparta ve civarı Risale-i Nur şakirtleri namına,

*Kusurlu talebeniz*
*Kâtip Osman*

***
