---
title: "Emirdağ-I 290 : Mustafa Osman'ın mektubu"
no: 290
id: "E1-290"
konu: "Mustafa Osman'ın mektubu"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 290 : Mustafa Osman'ın mektubu

Çok sevgili, çok kıymettar, çok mübarek ve çok müşfik Üstadımız Efendimiz Hazretleri!

Mübarek el ve ayaklarınızı tâzim ve ihtiram ile öperek, umum Nurcu kardeşlerimizle beraber îd-i saîd-i adhânızı ruh u canımızla tebrik ve tes’id eyler, bu hayat-ı fâniyede idrak ettiğiniz seneler boyunca beşer için çok ehemmiyetli ve mukaddes ve lüzumlu olan hayatınız ve bu mesut ve nezih hayatın ehemmiyetli ve kıymetli ve hayat ve vücud kadar lüzumlu olan semeresi Risale-i Nur’la umum beşere (ister bilsinler, ister bilmesinler) ale't-tevâli nur ve feyiz ve bereket ilka ettiğinizden yine ruh u canımızla tebrik ve biz Nurculara has bir teveccühle ve Risale-i Nur’un nefes kadar lüzumlu dersleriyle her nefesimizde büyük bir bayram yaptıran zat-ı faziletmeâbınıza sonsuz minnettarlıklarımızı arzederken Cenab-ı Erhamürrâhimîn Hazretlerinden şöyle niyaz ederiz: “Yâ Rabbî! Sevgili Üstadımızın ömrünü müzdad ve saadet ve selamet-i daima içinde daha çok seneler bizimle bu hayat-ı fâniyede beraber eyle ve Risale-i Nur’u küfür ve dalalet bataklıklarında çırpınan beşere bizzat okutmasını nasib ve müyesser eyle ve biz zavallıları ebediyen onun gösterdiği yoldan ve ondan ayırma ve ondan ve umum Nurculardan razı ol, âmin.”

<p class="takdim">[Hizmetkârlarınız ve talebeleriniz Safranbolu ve civarı kusurlu Nurcuları, Risale-i Nur şakirdleri siyasete tenezzül etmediklerinden bu Mustafa kardeşimizin Nur’un fütuhatı hesabına yazdığı üç-dört madde yazılmadı. Nurculara lüzumu yok, yalnız netice ve hâşiye yazıldı.]</p>

**Neticetü'n-netice**: Bu gençlik mümessili olan genç, bilmeyerek âdeta bu hâdisenin delalet ve işaratıyla Risale-i Nur’un hakikatlerini tasdik ve hak ve ayn-ı hakikat olduğuna bütün gençlik namına imza koyuyor ve fakir katiyyen tasdik ediyorum ki, biz Nurculara müjdelediğiniz inâyât ve eltâf-ı Sübhaniye peyderpey tezahür ediyor ve din ve iman ve Kuran aleyhine harekete geçmek isteyenlere derhal bir muhalif ve muarız kitle zuhur ve yüzlerinden sütreleri, maskeleri alınarak enzâr-ı nâsta teşhir ediliyor. Müjdeleriniz hep tezahürde ve Risale-i Nur’un hakikatleri düşmanları tarafından bile tasdik olunmakta sevgili Üstadım. [^1]

*Hizmetkârlarınız ve talebeleriniz*
*Safranbolu ve civarı kusurlu Nurcuları niyazmendiniz*
*Mustafa Osman*

***

***
[^1]: Ne mutlu o Nurculara ki, o Süfyan’ın hempâsına bel bağlamamışlar ve üstadlarının emirleri altında bu siyasi cereyanlara gözlerinin ucuyla bile bakmamışlardır. Hâdiselerin zuhuruyla milletin kalbinde bugün ölenler, o Nurcuların kalbinde esasen yer tutamamıştır. Çünkü Nur’un elimize verdiği pertevsiz dürbün çok ileriyi ve herşeyin hakikatını apaçık gösteriyor. Bizlere o mübarek ve mukaddes dürbünü lütfeden o Üstadımızdan ve kardeşlerimizden Cenab-ı Erhamürrâhimîn ebediyen razı olsun, âmin.
