---
title: "Emirdağ-I 409 : Hindistan buradan iki milyon liraya mukabil Kuran istiyormuş"
no: 409
id: "E1-409"
konu: "Hindistan buradan iki milyon liraya mukabil Kuran istiyormuş"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 409 : Hindistan buradan iki milyon liraya mukabil Kuran istiyormuş

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا</p>

Aziz, sıddık kardeşlerim!

**Evvelâ**: Asâ-yı Musa’nın bazı nüshaları Eğirdir Adliyesinin eline geçmesi inşallah yine hakkımızda büyük bir hayra vesile olacak. Nasılki bizden alınan bir nüsha Zülfikar, bize verdiği zararın yirmi misli manevi faydalar verdi. Hem herkesten ziyade Asâ-yı Musa’ya memurlar ve adliyeler muhtaçtırlar. En evvel onların okumaları gerektir. Hem eğer bu fırtınacık hafif geçse, öteki üç mecmuanın serbestiyetine bir derece fayda verecek. Hem siz hiç merak etmeyiniz.

<p class="arabic" dir="rtl" title="Meal: “Muhakkak ki sen, inâyet gözüyle gözetilip korunmaktasın.”">فَاِنَّكَ مَحْرُوسٌ بِعَيْنِ الْعِنَايَةِ</p>

sırrıyla, inayet ve hıfz-ı Rabbanî altındayız. Bu hadise tesadüfe benzemiyor. Gizli münafıklar bir şey bulamadılar. Bu sırada böyle hafif bir bulantı vermeye çalıştılar. İhtiyatın lüzumunu gösterdi. Bana göndereceğiniz nüshaları eğer kolay ve münasip görseniz İstanbul’da cildlensin.

**Sâniyen**: Bir Nurcu dedi ki: Hindistan buradan iki milyon liraya mukabil Kuran'lar istiyor diye bir gazete yazıyormuş. Bunda iki ihtimal var: Biri şimalde İsveç, Norveç’te olduğu gibi cenubda da Kuran’a fevkalâde ihtiyaç hisseden bir cereyan çıkmış. Zayıf bir ihtimal ile de şark-ı şimalîdeki dinsizlik cereyanının imhasına uğramamak için öyle bir azîm yekünle Kuran'lar istenilmiş. Birinci kuvvetli ihtimale binaen mu’cizatlı Kuranımızı, Hizb-i Nuriye, Hizb-i Kuraniye gibi fotoğrafla tab edilip binler nüshalarını o kuvvetli dindar cereyana ve dine fedai ve himayetkârlarına göndereceğiz. İnşallah beraberinde Kuran’ın kılıçlı iki hizmetkârı olan Asâ-yı Musa ve Zülfikar’ı göndereceğiz. Öyleyse Risale-i Nur kahramanı Hüsrev’in kerametli kalemi, yanımızdaki mu’cizatlı Kuranımızda zayi olmuş Yirmidördüncü Cüz’ü yazsın.

**Sâlisen**: Safranbolu kahramanlarından Mustafa Osman ve Hıfzı’nın şuhur-u selâsemizi tebriklerine mukabil hem onların hem Eflani ve Kastamonu havalisindeki bütün kardeşlerimizin hem Receb-i Şeriflerini hem fevkalâde çalışmalarını tebrik ediyoruz. Ve Medrese-i Nuriye’nin kahramanlarından Marangoz Ahmed’in mektubunda merhum Hâfız Mehmed’in vârisi olan İsmail Gül’ün çocukları aynı Hâfız Mehmed gibi hem Kuran'ı hem Risale-i Nur’u ders vermesi ve hanımlar ve kızların iştiyak ile Kuran dersine başlamaları ve o derste bazılarını hatta bir a’ma kızı hıfza çalıştırmalarını bütün ruh u canımızla tebrik ediyoruz. Cenab-ı Hak onları muvaffak eylesin, âmin. Ve Hüseyin Hilmi’nin bizim için yazdığı Asâ-yı Musa’nın her harfine mukabil Cenab-ı Hak ona bin merhamet etsin.

**Râbian**: Denizli’nin merhum Hasan Feyzi’nin vârisleri mübarek heyetinden Ahmedlerin samimi hâlisane mektupları gerçi benim hakkımda pek ziyade hüsn-ü zanla tabiratları meşrebime gelmiyor. Fakat onun o tabiratlarını sair mektubu içindeki duaları gibi bir dua-yı manevi olarak telakki ediyoruz. Hem onun dualarına âmin demekle beraber, hem ona hem Nur’un başta başkâtibi Şamlı Hâfız Tevfik’e ve mübarek heyetinin herbirisine ve Hâkim-i Âdil'e binler selam ediyoruz. Ve Hâfız Tevfik’in göz hastalığının selameti için dua ediyoruz. Cenab-ı Hak şifa versin ve vazife-i Nuriyesine dönsün, âmin.

**Hâmisen**: Hocaların yeni kahramanlarından ve ayrı bir tarzda Hasan Feyzi’nin vazifesini gören Ala Mescid imamı İbrahim Edhem’in sadakatının bir kerameti olarak, yeni çıkan Asâ-yı Musa’nın bir kısım nüshalarını Isparta’dan beraber alıp bana getirmesi, bu sırada bana çok kıymettar oldu. Çok şiddetli bir merak ile beklerdim. Halbuki bu defa müsadere hâdisesi bütün bütün beni merakta bırakacaktı. Onun sadakatının kerameti olduğunu kanaat verdi. Cenab-ı Hak onu hem onun gibi çokları Nurlara teşvik eden Homalı Mehmed Ali kardeşimizden razı olsun. Hem Çivril kazasının Sütlaç köyünden Ali Çelik imzasıyla gelen mektupta isimleri bulunan yeni kardeşlerimiz ve hemşirelerimiz Nur dairesinde kabul edilmişler. Cenab-ı Hak onları muvaffak eylesin, âmin. Umum kardeşlerimize binler selam ve dua eder ve dualarınızı talep ederiz.

*el-Bâkî Hüve’l-Bâkî*
*Kardeşiniz*
*Said Nursî*

Muhterem efendim! Bugün posta ile Berber Burhan adresine 405 lira gönderildi. Bu para Tahirî’nin otomobil için verdiği 400 lira ile İstanbul’da satılan Zülfikar bakiyesi 5 liradır. Hürmetle ellerinizden öper, dualarınızı pek çok rica ederim. Umum efendilerimize arz-ı hürmet ederiz.

*el-Bâkî Hüve’l-Bâkî*
*Duanıza muhtaç Ceylan*
