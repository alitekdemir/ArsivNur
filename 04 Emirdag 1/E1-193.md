---
title: "Emirdağ-I 193 : Hüsrev’in mektubu"
no: 193
id: "E1-193"
konu: "Hüsrev’in mektubu"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 193 : Hüsrev’in mektubu

<p class="takdim">[Hüsrev’in mektubudur, Lahika’ya girsin.]</p>

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz ve mübarek Üstadımız Efendimiz Hazretleri!

Bu defaki şuhur-u selasemizi tebrik eden bu mübarek mektubunuzla birlikte gönderilen ve baş harfi bâ (<span class="arabic" dir="rtl" title="">ب</span>) olan besmele ile başlayan Risale-i Nur’un.. Ve baş harfi bâ (<span class="arabic" dir="rtl" title="">ب</span>) olan ve şakirtleri onunla kemale ulaşan bedi’ bir Üstad’ın.. ve baş harfi bâ (<span class="arabic" dir="rtl" title="">ب</span>) ile başlayan ilk meskenleri olan Barla’nın.. Hem talebe-i Nur’un baş kahramanları namına isminin başı bâ (<span class="arabic" dir="rtl" title="">ب</span>) ile başlayan Barlalı Nurcu Bahri ile, o mübarek köyün mübarek rufekalarından ve ismi ile yad edilen sanatının baş harfi bâ (<span class="arabic" dir="rtl" title="">ب</span>) ile başlayan Berber Mehmed’in ve diğer kardeşlerinin Risale-i Nur’a fevkalade hizmetlerinin bir kerameti olarak, sevgili mübarek Üstadımız sabahta bize yazdıkları mektubun orta kısmını boş bırakarak nihayet kısmını tamamlamışlar. Akşamda aldıkları bu iki mübarek kardeşlerimizin biri manzum diğeri mensur mektuplarında yazdıkları hâlisane hizmet ve sadakatlerini parlak bir surette gösteren güzel ve sevimli yazıları ve sevimli ve güzel Üstadımızın o büyük kudsi ruhlarına bu mektupların gelmekte oldukları i’lam edilmekle kerametini göstermiş ve bize yazılmış. Bu mektubun boş bırakılan orta kısmını o mübarek karyenin eski ve yeni mübarek nurcuları namına bu iki mübarek nurcunun, bu iki mübarek mektupları, mübarek nurların sahifeleri arasına girmesine emir verilmekle tamamlanmış.

Hem merhum Abdurrahman’dan münhal kalan vazifeye en başta sarı bıçaklı elmas kalemli Mustafa’nın manen tesahüb ettiği halde mazeretinden tam yapamaması ve hem çok senelerle Sevgili Üstadımıza ciddi hizmet eden Barlalı Muhacir Hafız Ahmed’in Nurların baş talebelerinden olduğunu Sevgili Üstadımız hissettiği halde kendinde gözükmemesi, bu hakikatin çok seneler sonra bu iki mübarek zatın müteallakatında çok bariz bir şekilde zuhuru, bizi çok kereler düşüncelerimizde mahçup eden hakikatlerin derkinde sevgili mübarek Üstadımızı aldatmayan bir hatırası, Risale-i Nur’un nâiliyetinden dolayı en başta sevgili mübarek Üstadımızı, hem Risale-i Nur’u, hem bütün Nurcuları bütün zamanlarda bütün ruhumuzla tebrik ediyoruz. Ve bizi böyle şaşmaz ve şaşırtmaz bir hakikatle maddi ve manevi merzuk eden Rabbimize nihayetsiz şükürler ediyoruz. Ve diyoruz ki: Bizler düşüncelerimizde daima mahçup olsak ta bu hakikatler daha çok tezahür etse, daha çok istifade etsek. “Milyonlar şükürler güzel Rabbimize, nihayetsiz salat ve selam sevgili Resulümüze, sonsuz dua-yı rahmet mübarek Üstadımıza olsun” der dua ederiz.

*el-Bâkî Hüve’l-Bâkî*
*Kusurlu talebeniz*
*Hüsrev*

***
