---
title: "Emirdağ-I 40 : Hâfız Ali toprak altına girdi, otuz kırk Hâfız Ali'leri sünbül verdi ve verecek"
no: 40
id: "E1-40"
konu: "Hâfız Ali toprak altına girdi, otuz kırk Hâfız Ali'leri sünbül verdi ve verecek"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 40 : Hâfız Ali toprak altına girdi, otuz kırk Hâfız Ali'leri sünbül verdi ve verecek

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz, Sıddık Kardeşlerim!

Denizli'nin bir Hüsrev'i Hasan Feyzi'nin uzunca, tafsilatlı bir mektubunu vasıtanızla aldım. Ve bildim ki, nasıl bir dane toprak altına konulur tâ çok daneleri sünbül versin. Aynen öyle de, Şehid merhum Hâfız Ali o tarlada, toprak altına girdi, otuz kırk Hâfız Ali'leri sünbül verdi ve verecek kanaatım geldi. Siz benim tarafımdan ona ve Risale-i Nur'un hizmetine çalışanlara yazınız ki: Bir iki sene zarfında Denizli kahramanları, yirmi sene kadar Risale-i Nur'a hizmet ettiklerinden, biz Risale-i Nur şakirdleri ebede kadar onların bu iyiliklerini unutmayacağız. Ve Denizli, nazarımızda ikinci bir Isparta hükmüne geçtiği gibi, hapishanesini dahi bir Medrese-i Nuriye manasında biliyoruz.

Feyzi'nin mektubunda isimleri bulunan ve bilhassa hâkim-i âdil ile beraber hakiki adalete çalışanlar (M.H.R.) ve Avukat Ziya gibi bütün o zâtlar, değil yalnız bizi, belki Anadolu'yu ve âlem-i İslamı manen minnettar eylemişler. Onlar bizim gibi Risale-i Nur'a sahiptirler. Eğer lüzum olsa, elime teslim edilen bir kısım mecmuaları da onlara emaneten okutmak için göndereceğim. Orada kalan kitaplar, lüzumu varsa, muattal kalmamak şartıyla kalabilirler. Büyük mecmua elinde bulunan (Ş.V.K.) muattal bırakmamak ve okutmak ve mümkün ise hapishaneyi teşrik etmek şartıyla onun elinde kalsın. Daha isterse, daha başkaları da ona ve oraya göndereyim.

Ben Denizli gibi, az bir zamanda, bize ve Risale-i Nur'a metin kahraman sahipleri ve kardeşleri verdiği için, elimden gelse, kemal-i sürur ve sevinçle onların mübarek hapishanesinde bakiye-i ömrümü geçirmek istiyorum. Bizimle çok alâkadar ve hapishanede görüştüğümüz veya bana hizmet eden Beylerbeyli Süleyman ve Tavaslı Mehmed Çavuş gibi ne kadar dostlar varsa, hepsine çok selam ediyorum. Ve her vakit manevi kazançlarımıza ve dualarımıza dâhildirler. Ve Feyzi'nin mektubunda isimleri bulunan zâtlara bilhassa birer birer selam ve umumunun Ramazanlarını ve Leyle-i Kadirlerini ruh u canımızla tebrik ediyoruz.

Milaslı Halil İbrahim, hakikaten Risale-i Nur'un demir gibi metin ve sarsılmaz bir şakirdidir. O kasaba onunla iftihar etmeli. Hem o zâtın, hem Hasan Feyzi'nin haddimden yüz derece ziyade hüsn-ü zanları neticesinde yazdıkları parlak manzum iki parçayı, Risale-i Nur'a hitap ediyorlar ve benim ehemmiyetsiz şahsımı perde ve ârızî bir ünvan olarak yapmışlar diye kabul ediyorum. Yoksa benim ne haddim var ki o meziyetlere sahip olayım. Hem ona, hem Risale-i Nur'un avukatı Ahmed Feyzi'ye ve arkadaşlarına ve eski kahraman kardeşlerimizden Şefik'e çok selam ve dua ediyoruz.

Kardeşlerim! Âyet-ül Kübra Ramazan'da zuhur ettiği gibi; zannımca Ramazan'da da matbaadan çıktığını, Isparta'ya geldiğini ve Ramazan'da serbestiyetle okunması ve câmilere okutmak için girmesi gibi, bu Ramazan-ı Şerif'te Âyet-ül Kübra'dan çıkan ve bir saat tefekkür bir sene ibadet manasını taşıyan Hizb-i Nuriye o Âyetü'l Kübra'dan çıktığı misilli, bizim tesbihatımızda otuzüç defa <span class="arabic" dir="rtl" title="">لاَ اِلٰهَ اِلاَّ اللّٰهُ</span> Âyet-ül Kübra'nın berekâtı ve feyziyle on dakikada aynı hakikat-ı tevhidi veren iki sahife kadar Ramazan'ın nuruyla kalbe ihtar edildi. Ben de on dakikada Âyetü'l Kübra'nın tamamını okuyor gibi ve herbir mertebede, mukaddemesinde denildiği gibi Küre-i Arz'ın küllî dili benim hayalen lisanım olup <span class="arabic" dir="rtl" title=""> لاَ اِلٰهَ اِلاَّ اللّٰهُ</span> der. Ve denizler ve dağlar ve unsurların ve göklerin ve insan tabakalarının lisan-ı halleri benim dillerim olup<span class="arabic" dir="rtl" title=""> لاَ اِلٰهَ اِلاَّ اللّٰهُ</span> derler diye, ben de herbir <span class="arabic" dir="rtl" title=""> لاَ اِلٰهَ اِلاَّ اللّٰهُ</span> dedikçe, ya <span class="arabic" dir="rtl" title="Meal: “arzın lisanıyla..”">بِلِسَانِ الْأَرْضِ</span>, ya <span class="arabic" dir="rtl" title="Meal: “göklerin lisanıyla..”">بِلِسَانِ السَّمٰوَاتِ</span> ya <span class="arabic" dir="rtl" title="Meal: “gökyüzünün lisanıyla..”">بِلِسَانِ الْجَوِّ</span> ya <span class="arabic" dir="rtl" title="Meal: “unsurların lisanıyla..”">بِلِسَانِ الْعَنَاصِرْ</span> derim.. gibi. İnşallah, sonra size gönderilecek.

*el-Bâkî Hüve’l-Bâkî*
*Kardeşiniz*
*Said Nursî*

***
