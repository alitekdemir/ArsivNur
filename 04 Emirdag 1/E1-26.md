---
title: "Emirdağ-I 26 : Risale-i Nur’un bir nevi tarihçesi olsun"
no: 26
id: "E1-26"
konu: "Risale-i Nur’un bir nevi tarihçesi olsun"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 26 : Risale-i Nur’un bir nevi tarihçesi olsun

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, sıddık kardeşlerim!

**Evvela**: Denizli Hapsinin üçüncü meyvesi olan “Kardeşlerime Küçük Mektuplar Mecmuası” ve burada da yazılan başka risalede kaydedilmeyen münasip gördüğüm kısmını da bana yeniden tevafuklu yazdığınız beraber Meyve Risalesi tarzında benim için yazılsa iyi olur. Ve Denizli'deki kitaplarımı siz kendiniz benim namıma alırsınız. Tâ ben sizden isteyinceye kadar veyahut münasip görseniz Denizli'de de bırakabilirsiniz. Arkasında (bu mektuptan evvelki mektup) makine ile yazılan parça bera-yı malumat size gönderildi. Herkes sizin gibi çelik, metin olmadığından böyle şeyler yazdırılıyor.

**Saniyen**: Okunması hiç usandırmaz ve gittikçe kıymetini ve zevkini bana ziyade gösteren Hizb-i Kuraniye’ye dair size yazdığım ve Hüsrev de suretini bana gönderdiği mektubun, bu “Hizbü'l Kuranü'l Muazzam’ın” kelimesinden tâ “Neşrine ve tab’ına çalışmışlara çok büyük hayırları kazandırır” cümlesinin âhirine kadar burada nüshaların başına arkadaşlar yazdılar. Siz de o beş altı satırı nüshanızda yazsanız münasip olur.

**Salisen**: Hapishanede Hüsrev ve Feyzi’ye demiştim: Isparta’da geçen Risale-i Nur noktasında tarihçe-i hayatımı Hüsrev yazsın. Kastamonu’daki hayatımı Feyzi yazsın. Tâ Risale-i Nur’un bir nevi tarihçesi olsun diye tensip etmiştim. Şimdi İhtiyar Risalesinin ricaları içinde Onbeşinci Rica Isparta ve Eskişehir hayatı ve Onaltıncı Rica Kastamonu ve Denizli imtihanlarının mahiyetlerini göstermek için muhtasar bir fihriste ve mücmel bazı esasları yazmak niyet ettim. Tâ Hüsrev’e ve Feyzi’ye esas olsun. O iki ehemmiyetli ricaları onlar yazsınlar.

**Rabian**: Âhiret ticareti için en çok kârlı bir pazar ve manevi hayata bir bahar olan bu şuhûr-u mübarekte hususen Leyle-i Beraet Şaban-ı Muazzamın ortasında ve Leyle-i Kadr’in Ramazanın her gecesinde bulunmak ihtimali ile aramak ve Risale-i Nur’un herbir şakirdi şirket-i maneviye sırrıyla umum kardeşlerimin hesabına çalışmak vazifemizdir. Cenab-ı Hak muvaffak eylesin, âmin.

*el-Bâkî Hüve’l-Bâkî*
*Said Nursî*

***
