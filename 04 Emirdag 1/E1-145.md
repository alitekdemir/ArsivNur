---
title: "Emirdağ-I 145 : Genç, masum Ahmed’in samimi bir tarifnamesi"
no: 145
id: "E1-145"
konu: "Genç, masum Ahmed’in samimi bir tarifnamesi"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 145 : Genç, masum Ahmed’in samimi bir tarifnamesi

<p class="takdim">[Isparta Medreset-üz Zehrasının parlak bir Medrese-i Nuriyesi olan Sava’da o medresenin mübarek üstadının hafîdi Ahmed’in samimi bir tarifnamesidir. Lâhika’ya geçirilsin.]</p>

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<pre>
Her eserden daha nurlu Sözleri
 
Her kitaptan daha şevkli Lemaları
 
Bu asırda bulunmaz bunların hiç değeri
 
Zira meşgul olanlardan giderir gammı kederi.
</pre>

<pre>
Tek bir kelimesi bin elmasa bedeldir
 
Nur eserler bütün eserlerden güzeldir
 
Görünmüyor bunların şimdi benzeri
 
Nur bahrıdır hep Sözler’i Mektubat’la Lemaları.
</pre>

<pre>
Bu Nurların tesirlidir sözleri
 
Her birisi sema-yı Kuran’ın parıldayan yıldızı
 
Türk vatanı bu Nurların zuhur eden menbaı
 
Üstadımın hediyesi hem Kuran’ın tefsiri.
</pre>

<pre>
İlimlerin kaynağıdır bu Nurlar elbet
 
İmanların miftahıdır bu eserler elbet
 
Görmek istemeyenler divanedir elbet
 
İman ile hizmet edeni mesut eder elbet.
</pre>

<pre>
Ey Nurlar, gözüm açıp gördüm sizi
 
Hem yazdım okuyarak sevdim sizi
 
Nurunla açtın gözümüzü, ettin ikna kalbimizi
 
Budur emelimiz râh-ı hidayetten ayırma bizi.
</pre>

<pre>
Yoluna kurban olayım ey güzel Nurlar
 
Seninle kalbimize doluyor imanla sürurlar
 
Muvakkat bir zaman hicranınla oldumsa mahzun
 
Yakında bahr-ı ummanına girip olurum memnun.
</pre>

<pre>
Âh ben küçükten beridir Nur içinde yaşadım
 
Âh ne çare asker olup ağlayarak ayrıldım
 
Kırkbir aydır bu Nurları düşündükçe özledim
 
Kavuştur Allah’ım bu Nurlara diye gözledim.
</pre>

<pre>
Sakın arkadaş çirkin ellere kaptırma tanı
 
Düşün ki çoktur arayıp da bulamayanı
 
Bulmak isteyen dolaşsın Konya, Afyon’u
 
İmalâthanesini Isparta’da bulur menbaını.
</pre>

<pre>
Ey bu zamanda gaflet zulmetinde kalan vatandaş,
 
Ey bu Nurlardan mahrum kalan arkadaş
 
Derdine derman, kalbine iman bulmak istersen
 
Bu Nurları her yerde arayıp bulmaya çalış.
</pre>

<pre>
Gezme sergerdan Nur dairesinde tahkikî iman
 
Buna şâhid kalb-i selim hem de bozulmayan vicdan
 
Her zulmete ziya, her derde devadır, güya bir Lokman
 
İçinde istif edilmiş, eczacısı Üstad Bediüzzaman.
</pre>

<pre>
Buna şâhid başta Hazret-i Kuran-ı Azîmüşşan
 
Ediyor isbat otuzüç âyâtıyla ayân
 
Gösterdi bize Hazret-i Ali (r.a.) şecaatte aslan
 
Hem pîr-i muazzam *“kün kàdiriyye’l-vakt”* [*] ile ediyor ilân.
</pre>

<pre>
Hem bunları teyid ediyor binlerce veli
 
Ediyor kanaat Allah’ın sevgili kulu
 
Bakıp ta göremiyor başka doğru bir yolu
 
Allah’ın emrini tutmayanlar hepsi de deli.
</pre>

<pre>
Canım fedadır ey Risale-i Nur senin yoluna
 
Hakiki olayım kardeş nâşirine, hâdimlerine
 
Hiç görülmüyor benzeyen senin hakikatlerine
 
Canım feda olsun Risale-i Nur, hem de müellifine.
</pre>

<pre>
Derdlere derman, kalblere iman nuru
 
Her tarafa şan verir, düşmanın kalbine sızı
 
Bir seher yıldızı bu Nurların yüzü
 
Kırkbir aydan beridir ruhum arzular sizi.
</pre>

<pre>
Anadolu sinesinde doğup parladın
 
Ehl-i imana müjdeler verip etrafına topladın
 
Ehl-i gaflet dehşet alıp zulümlerle saldırdı
 
Nihayette mağlup edip onları da susturdun
</pre>

<pre>
Her yerde hayretle zikrolunur namın
 
Gökyüzüne çıkmak mıdır muradın
 
Şüphe yok ki bir urvet-ül vüskàsın
 
Hep yolunda can vermektir muradım.
</pre>

<pre>
Feda edeceğim yolunda cismimi elbet
 
Fâni cismim seninle bâkileşir elbet
 
Ey mübarek Risale-i Nur lübb-ü şeriat
 
Azmimiz Allah’a kulluk, hem Peygamber’e ümmet.
</pre>

<pre>
Hayatımdan kıymetlidir Risale-i Nur
 
Hem ruhumdan izzetlidir Üstadım
 
Ne hoştur sizinle kavuşmak Üstadım
 
Mukadder olursa terhiste varmaktır muradım.
</pre>

<pre>
Aklaşmış saçlarının her teli nurlar saçar
 
Her görünüşte yeni nurlu bir ufuk açar
 
Sana hakiki talebe olanlar ey Nur, nefs-i emmareden geçer
 
Münafıklar Nur’dan kaçar, mütehayyirler hayretle bakar.
</pre>

<pre>
Çok büyük nimetsin İslam denen millete
 
Hâdimlerini tattırıyorsun elemsiz bir lezzete
 
Elbette uhrâda kavuşturacaksın hüsn-ü âkibete
 
Budur gelmekten maksud bu dâr-ı mihnete.
</pre>

<pre>
Madem ki hep Allah’a kul, Peygamber’e ümmetiz
 
Cümlemizi Risale-i Nur dairesine çiz
 
Neler çektik bu Nurları görmeden biz
 
Şimdi eriştik nihayetsiz bir Nur’a biz.
</pre>

<pre>
Bundan sonra ölsek de hiç gam yemeyiz
 
Taklid iken oldu tahkik imanımız
 
Nurlar ile oldu rehber Üstadımız
 
İnayetlerle ömrünü etsin müzdad Yezdanımız.
</pre>

Çok muhterem, aziz Üstadım!

Kırkbir aydan beri Risale-i Nur’un dersinden nîm-mahrum olduğumdan çok müteessirim. Binaenaleyh zihnimde kalan bâkiyye-i Nur’un şevkiyle ve kardeşlerimizin kasidelerinden pederimin bana mektup yerine göndermesiyle akl-ı perişanımla şu müşevveş perişan vecizelerimi yazıp sunuyorum. Kusurumun affıyla kabulünü temenni ile kemal-i hürmetle el ve ayaklarınızı öperek duanızı talep ederim, Efendim Hazretleri.

*Medrese-i Nuriye Üstadının torunu,*
*Risale-i Nur Şakirdlerinden*
*Ahmed*

***

1. [*] “kün kàdiriyye’l-vakt”
> <span class="arabic" dir="rtl" title="Meal: “Vaktin Abdülkadir’i ol.”">كُنْ قَادِرِىَّ الْوَقْتِ</span>
