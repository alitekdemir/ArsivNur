---
title: "Emirdağ-I 248 : Risale-i Nur’dan mededlerim (Zekâi)"
no: 248
id: "E1-248"
konu: "Risale-i Nur’dan mededlerim (Zekâi)"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 248 : Risale-i Nur’dan mededlerim (Zekâi)

<p class="takdim">[Risale-i Nur’un eski ve anlayışlı ve çalışkan ve zeki bir şakirdi olan Zekâi’nin bu samimi ve tekellüfsüz fıkrası Lâhika’ya girsin. - Said]</p>

<pre>
Risale-i Nur’dan mededlerim
</pre>

<pre>
Gamla geçen yeisle dolu bu cihan-ı elemden
 
Beklediğim şifa vardı, aradığım ezelden
 
Nice gaflet perdesine bürünmüştü hayatım
 
Şifa diye sundukları zehir imiş her elden.
</pre>

<pre>
Buğulanan gözlerimle seçemezdim yolumu
 
Feryad eder dururdum düşündükçe sonumu
 
Nâ-ümiddim çaresizdim gurbet elde ağlardım
 
Bir mürşid ki bir rüyada hemen tuttu kolumu.
</pre>

<pre>
Ne hal böyle çocuk dedi bu saatta bu dağda
 
Şafak söksün gel buraya misafir kal otağda
 
Okşadı hem ikram etti, acıdı her halime
 
Ne yaradır ne tahammül dedi bu çağda.
</pre>

<pre>
Şafak attı, yol göründü ayrıldım ben otağdan
 
İçim dışım sevinç dolu uyandım bu rüyadan
 
Âni sebep, âni nefret üç gün sonra gurbetten
 
Ayrıldım o deryadan, sıyrıldım ben o ağdan.
</pre>

<pre>
Yaralarım manevidir, Hak’tan şifa beklerdi
 
Korkuyordum yaşamaktan ölüm derdi bir dertti
 
Bu dünya da göçtü bana hem derd bulmak riyasız
 
Gönlüm hemen incitmeyen kalb doktoru dilerdi.
</pre>

<pre>
Birgün bana bir dost gelip bir eseri vererek
 
Dedi bunu oku hem yaz, sana rehber diyerek
 
Arasıra irsal etti tiryak gibi eserler
 
İstinsaha koyuldum ben eserleri severek.
</pre>

<pre>
Fevkalbeşer zulümlere iftiharla sabreden
 
Hak uğruna koydum başı, ben bir dellâlım diyen
 
Rüyamdaki halâskârdı ben ona şakird oldum
 
Çünkü bana olmamıştı ondan başka nur veren.
</pre>

<pre>
Hak kitabın dellâlıdır dostu Hak dostluğu hak
 
Özü doğru sözü doğru her tarafta yüzü ak
 
Bu samimi ve bu kudsî hasletleri taşıyan
 
Üstadım ve âsârı bana rehber oldu ancak.
</pre>

<pre>
O derin manalı Sözler, ruh safına ma’kes
 
Görür ve okur vechinden şems-i cihanı herkes
 
Bir lem’ası müştakına meh-i tâbân oluyor
 
Zerre-i envârına nice zulmet ediyor pes.
</pre>

<pre>
Bilemez kadrini, manasını ehl-i şekavet
 
Hak yolunu gördü bu nurla ehl-i nedamet
 
Hayret içinde okudu o Risale-i Nur’u
 
Bu ne kudsî hitabe dedi, pek çok ehl-i hitabet.
</pre>

<pre>
Her felsefe ehli okudukça oluyor müflis
 
İman ehli olan oldu cümlesi hâlis muhlis
 
Nice şaşkın korkaklara can verdi bu nur
 
Şefkat tokadıyla çok hırçını eyledi munis.
</pre>

<pre>
Nice bin candan sâliki var ol rehber-i Hakkın
 
Ve yanan kalbime sunduğu bir kevser-i aşkın
 
Mümkün mü tahammül âh bu yağan bunca belaya
 
Olmasa Hakk’ın sunduğu iksir ve senin şevkin.
</pre>

<pre>
Ne teselli ne büyük lütfun var şaşkın beşere
 
Bağlansa cihan yine azdır bu güzel esere
 
Hakk’ın vâdettiği günlere sen bir müjdecisin
 
Ne güzel ilhamın var, bu dünya gitse değmez esefe.
</pre>

<pre>
Kabil mi ki ey Nur, senin tarif ve tavsifin
 
Hak ismini söyler kalblerde gezerken takdisin
 
Allah aşkına olsun ey Nur eyleme senden dûr
 
Şevk veriyor, ruh veriyor ruy-i siyaha tahsinin.
</pre>

<pre>
Ey Nur, olayım Üstadına, ihvanına bende
 
Bahşeylese lütfun feyzini yazabilsem ben de
 
Yazabilsem kudsî hizmetine haşmetli kaside
 
Senin dersin ve medhin virdim olsun ölürken de.
</pre>

<pre>
Üstadından, ihvanından dua bekler Zekâi
 
Ey nur-u ezel lütfet bizlere eyle tedavi
 
Sen bize bir nursun, hasmına yangın görünürsün
 
Taşırım uğruna kalbimde bin sırr-ı tefani.
</pre>

<pre>
Ey nur-u hakikat ve ey ma’kes-i şems-i cihan
 
Senden razı ola Hak ve eyleye nice ihsan.
</pre>

<pre>
Risale-i Nur’un kusurlu hâdimi
 
Zekâi
</pre>

***
