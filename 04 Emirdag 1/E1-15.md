---
title: "Emirdağ-I 15 : Bir suale mecburiyet tahtında cevabın tetimmesi"
no: 15
id: "E1-15"
konu: "Bir suale mecburiyet tahtında cevabın tetimmesi"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 15 : Bir suale mecburiyet tahtında cevabın tetimmesi

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

## Bir Suale Mecburi Cevabın Tetimmesidir

Aziz, Sıddık Kardeşlerim!

Bu yaz mevsimi, gaflet zamanı ve derd-i maişet meşgalesi hengâmı ve şuhur-u selâsenin çok sevablı ibadet vakti ve zemin yüzündeki fırtınaların silahla değil, diplomatlıkla çarpışmaları zamanı olduğu cihetle, gayet kuvvetli bir metanet ve vazife-i nuriye-i kudsiyede bir sebat olmazsa, Risale-i Nur'un hizmeti zararına bir atalet, bir fütur ve tevakkuf başlar.

Aziz kardeşlerim! Siz katî biliniz ki: Risale-i Nur ve şakirdlerinin meşgul oldukları vazife, rûy-i zemindeki bütün muazzam mesailden daha büyüktür. Onun için dünyevî merak-âver meselelere bakıp, vazife-i bâkiyenizde fütur getirmeyiniz. Meyve'nin Dördüncü Meselesini çok defa okuyunuz, kuvve-i maneviyeniz kırılmasın.

Evet ehl-i dünyanın bütün muazzam meseleleri, fâni hayatta zalimane olan düstur-u cidal dairesinde, gaddarane, merhametsiz ve mukaddesat-ı diniyeyi dünyaya feda etmek cihetiyle, kader-i İlahî onların o cinayetleri içinde, onlara bir manevî cehennem veriyor. Risale-i Nur ve şakirdlerinin çalıştıkları ve vazifedar oldukları, fâni hayata bedel bâki hayata perde olan ölümü; hayat-ı dünyeviyenin perestişkârlarına gayet dehşetli ecel celladının, hayat-ı ebediyelerine birer perde ve ehl-i imanın saadet-i ebediyelerine birer vesile olduğunu, iki kerre iki dört eder derecesinde kati isbat etmektedir. Şimdiye kadar o hakikatı göstermişiz.

Elhasıl: Ehl-i dalalet, muvakkat hayata karşı mücadele ediyorlar. Bizler ölüme karşı nur-u Kur'an ile cidaldeyiz. Onların en büyük meselesi -muvakkat olduğu için-, bizim meselemizin en küçüğüne -bekaya baktığı için- mukabil gelmiyor. Madem onlar divanelikleriyle bizim muazzam meselelerimize tenezzül edip karışmıyorlar. Biz neden kudsî vazifemizin zararına onların küçük meselelerini merakla takip ediyoruz. Bu âyet <span class="arabic" dir="rtl" title="">لاَ يَضُرُّكُمْ مَنْ ضَلَّ اِذَا اهْتَدَيْتُمْ</span> ve usûl-ü İslamiyetin ehemmiyetli bir düsturu olan <span class="arabic" dir="rtl" title="">اَلرَّاضِى بِالضَّرَرِ لاَ يُنْظَرُ لَهُ</span> yani: ***“Başkasının dalaleti sizin hidayetinize zarar etmez.”*** [Mâide Sûresi, 5:105] Eğer sizler lüzumsuz onların dalaletleriyle meşgul olmazsanız. [^1] Düsturun manası ise: ***“Zarara kendi razı olanın lehinde bakılmaz. Ona şefkat edip acınmaz.”***

Madem bu âyet ve bu düstur, bizi zarara bilerek razı olanlara acımaktan ve dalaletleri imanımıza vermeyenlerle meşgul olmaktan menediyor. Biz de bütün kuvvetimiz ve merakımızla vaktimizi kudsî vazifemize hasretmeliyiz. Onun haricindekileri malayani bilip, vaktimizi zayi etmemeliyiz. Çünkü elimizde nur var, topuz yoktur. Biz tecavüz edemeyiz. Bize tecavüz edilse, nur gösteririz. Vaziyetimiz bir nevi nuranî müdafaadır.

Bu tetimmenin yazılmasının sebeblerinden birisi:

Risale-i Nur'un bir talebesini tecrübe ettim. Acaba bu heyecan, şimdiki siyasete karşı ne fikirdedir diye Boğazlar hakkında bir boşboğazlığı münasebetiyle bir iki şey sordum. Baktım, alâkadarane ve bilerek cevap verdi. Kalben “yazık” dedim. Bu vazife-i nuriyede zararı olacak. Sonra şiddetle ikaz ettim:

<p class="arabic" dir="rtl" title="Meal: “Şeytandan ve siyasetten Allah’a sığınırım.”">اَعُوذُ بِاللّٰهِ مِنَ الشَّيْطَانِ وَالسِّيَاسَةِ</p>

bir düsturumuzdur. Eğer insanlara acıyorsan, geçmiş düstur onlara merhamete liyakatini selbediyor. Cennet adamlar istediği gibi, Cehennem de adam ister.

Beşinci Şua'ın yine kısmen verdiği haberler tezahür ediyor.

*Kardeşiniz*
*Said Nursî*

***

[^1]:  Altınbaşak Neşriyat nüshasında “Sizler lüzumsuz onların dalaletleriyle meşgul olmayasınız.” ifadesiyledir.
