---
title: "Emirdağ-I 383 : Re'fet’in kalbi ve fikri gibi, küçük mektupları da letafetlidir"
no: 383
id: "E1-383"
konu: "Re'fet’in kalbi ve fikri gibi, küçük mektupları da letafetlidir"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 383 : Re'fet’in kalbi ve fikri gibi, küçük mektupları da letafetlidir

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

**Evvelen**: Kardeşimiz, Nur kumandanlarından Re'fet’in 13 rakamıyla gösterdiği müjdeli tevafuk kerameti bizi hakikaten çok sevindirdi. Mâşallah onun kalbi, fikri gibi, küçük mektupları da letafetlidir.

**Sâniyen**: Merhum Hâfız Ali ve Hasan Feyzi’nin tam vârisi Ahmed Fuad’ın fütuhat-ı Nuriyeye dair kıymetli mektubu gösteriyor ki, o havali de üçüncü bir Isparta olmaya başlıyor. Kuvvetli bir delili Hatib İbrahim’dir ki, Ahmed Fuad’ın aynı sistemindedir. Onun mektubu, Ahmed Fuad’ın mektubu gibi Nurculara büyük bir ümid ve müjde veriyor. Cenab-ı Hak onları muvaffak eylesin, âmin, âmin, âmin. Onun rüyası hayırdır, mübarektir. Dadaylı Hâfız Hasan’a da selam ederiz.

**Sâlisen**: Alamescid Köyü hocası İbrahim Edhem’in hâlisâne mektubuyla ve Nurun masum şakirtlerinin o mübarek hocanın dersinden tam hisse alan ve Nur dairesine giren altı küçücük masumların kendi kendilerine düşünüp hocalarına söyleyerek, altı pusula kendi kalemleriyle yazarak, bu ihtiyar, hasta Said’e, o masum mübarekler ömürlerinden herbiri bir kısmını vermesi, hakikaten gayet medar-ı hayret ve takdir bir hâdise-i Nuriyedir. Ben dahi o masumların o mübarek hediyelerini kabul edip, yine o küçücük Said’lere hediye ederek, benim yerimde çalışmak için bağışlıyorum. Cenab-ı Hak onları muvaffak eylesin ve üstadlarından ve peder ve validelerinden razı olsun. O küçücük Saidler ise, İbrahim (9), Mustafa Top (11), Halil İbrahim (12), Emin Yılmaz (14), Mehmed (11), Abdullah (12) yaşlarındadır.

**Râbian**: Medrese-i Nuriye kahramanlarından ve o medresenin üstad-ı mübareki merhum Hacı Hâfız’ın mahdumu ve vârisi Hâfız Mehmed’in, o medresenin umum şakirtleri namına yazdığı mektubunda “Nurla iştigalin, ölümden başka her belâya ve hastalıklara bir ilaç olduğu gibi.. dehşetli ölümü de cennetin kapısı gösterip, ehl-i imanı heyecanla şevke getiriyor” diye fıkrası hakikat olduğuna pek çok hâdiseler var. Mâsum mahdumu da hafızlığa başlaması, inşallah muvaffak olacak. Ceddinin ve pederinin mübarek hâfızlık ünvanlarını daimileştirecek.

Medrese-i Nuriyenin elmas kalemli kahramanlarından Mustafa Yıldız’ın, sureten kısa ve mânen uzun ve kıymetli mektubunda, medrese-i Nuriyenin kahramanlarına havale edilen Sikke-i Gaybiye’nin yağlı kâğıda yazılmasını üç dört hüdhüdün mânen alkışlaması gösteriyor ki, inşallah Sikke-i Gaybiye medrese-i Nuriyede parlak bir tarzda çıkacak ve güzel fütuhat yapacak.

**Hâmisen**: Küçük Isparta’nın kahramanlarından Berber Ali Osman’ın bize gelen bir mektubunda kardeşimiz Nazif ve arkadaşlarının çalıştıklarını ve telaşları olmadığını ve onun üç masum evlâdları Kuran'a ve Risale-i Nur’a çalışmaları bizi sevindirdi. Nazif hakkında merakımı izale etti. İnebolulu Halil’in bana yazdığı mektupta bir Zülfikar istiyormuş. Ona da selam ediyorum. Yakında inşallah çokları bulacak. İnebolu kardeşlerimizin sadakatları ve alâkaları tamdır. Fakat ihtiyata ve tam tesanüde tam muvaffak olamadıklarından bazen tevakkufa mecbur oluyorlar.

**Sâdisen**: Homa’nın Nur kahramanlarından ve hapis arkadaşlarımızdan Mehmed Ali vasıtasıyla Nur’un dairesine ciddi bir tarzda giren ve bana mektup yazan Karahallı Hüseyin Mercan’a selam ediyorum. İnşallah o da Homa kahramanları gibi sarsılmadan çalışacak. Başta Sami ve Mehmed Ali olarak oradaki kardeşlerimize çok selam ediyorum. Umum kardeşlerimize binler selam ediyoruz.

*el-Bâkî Hüve’l-Bâkî*
*Hasta kardeşiniz*
*Said Nursî*
