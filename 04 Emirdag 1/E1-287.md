---
title: "Emirdağ-I 287 : Şeyh Ziyaeddin’in vefatı bizi çok müteessir eyledi"
no: 287
id: "E1-287"
konu: "Şeyh Ziyaeddin’in vefatı bizi çok müteessir eyledi"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 287 : Şeyh Ziyaeddin’in vefatı bizi çok müteessir eyledi

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, sıddık kardeşlerim!

**Evvelâ**: Çok alâkadar olduğum Kastamonu Nurcuların başı hükmünde merhum Şeyh Ziyaeddin’in vefatı bizi çok müteessir eyledi. O zât eskidenberi Hâlid Ziyaeddin, Ahmed Ziyaeddin, Hazret-i Ziyaeddin'in dördüncüsü bu Şeyh Ziyaeddin olarak daima her gün bütün manevi kazançlarımı onlara da bağışlıyorum. İnşallah devam da edeceğim. Kastamonu’nun Hüsrev’i olan Mehmed Feyzi bizim bedelimize hem merhumun akrabasını tâziye, hem Kastamonu ve civarındaki Nurcuların bayramını tebrik ettiğimizi tebliğ etsin. Hususen Hilmi, Eminler, Tahsinler, İhsanlar, Ahmedler, Hâfızlar ve sâir Nurcu hemşirelere hem selâm, hem bayramlarını tebrik ediyorum. Hem oradaki komşularıma ve dostlarıma ayrıca selam ederim.

**Sâniyen**: Medresetüzzehra’nın demirbaş şakirdlerinden Kâtib Osman’ın oranın şakirdleri namına bayram tebrikleri içinde hakkımda ve hakkımızda gayet güzel ve tesirli, inşallah makbul ve mübarek duaları, benim bu sıkıntılı hastalığımda sürurlu bir inşirah vermesi, o duaların makbuliyetine bir emare telakki ettim. Isparta Hulusi’si Re’fet’in benim yerimde tashihata başlaması ve mübareklerden Tahirî’nin ciddi arkadaşı Abdullah Çavuş’un Zülfikar’ını benim için tashih etmesi, beni çok memnun ve minnettar eyledi.

**Sâlisen**: Nurlarla alâkası çok kuvvetli ve az bir zamanda çok iş gören Mustafa Osman’ın Safranbolu şakirdleri namına bayram tebriki münasebetiyle, Nur’un ihbarat-ı gaybiyesinin tezahürüne dair uzun mektubunun mesleğimize muhalif olan siyaset maddelerini bırakıp, yalnız başta ve âhirde bir kısmını Lâhika’ya geçirdik. Hem ona, hem iki masumu ve refikası ile Nurlara çalışan Hıfzı’ya ve o civardaki Nurculara bilmukabele bayramlarını tebrik ve muvaffakiyetlerine dua ediyorum.

**Râbian**: Aydın tarafında bulunan ve eskiden beri ehemmiyetli bir kardeşimiz Halil İbrahim’in Nur dersinde bir zeki arkadaşı ve hapishanede Nurların kuvvetli bir dava vekili Ahmed Feyzi’nin sizlere yazdığı güzel tebriknamesini ve şiddetli alâkasının devam etmesini gördüm, çok mesrur oldum. İnşallah o kuvvetli Nurcu o tarafı tenvir edecek. Zaten öyle birisi öyle bir yerde lâzım imiş. Benim tarafımdan ona çok selam ve şiddetli alâkasını ve bayramını ve orada Nurlarla alâkadar olanların bayramlarını tebrik ediyoruz. Hususen Hacı Emin ve akrabalarına çok selam ediyorum. Denizli ve civarında ve hapsinde bütün kardeşlerimize ve Nurculara, hususen Denizli Hüsrev’i Hasan Feyzi ve rufekası ve Nurları bana getiren Hâfız Mustafa ve Yalvaç’lı <span class="arabic" dir="rtl" title="">م‮ ‬ق‮ ‬ى</span> ve Hâkim-i Âdil ve Nur’un serbestiyetine hizmet eden Muharrem gibi zâtlara ve hapisteki bize kardeş olup çok insaniyet gösteren zâtlara, hem bayramlarını tebrik, hem çok selam ediyoruz ve onları unutmuyoruz ve unutamıyoruz. Umum Nurculara binler selâm.

*el-Bâkî Hüve’l-Bâkî*
*Kardeşiniz*
*Said Nursî*

***
