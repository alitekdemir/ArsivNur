---
title: "Emirdağ-I 332 : Şinasibey Köyünden Osman'ın bir mektubu"
no: 332
id: "E1-332"
konu: "Şinasibey Köyünden Osman'ın bir mektubu"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 332 : Şinasibey Köyünden Osman'ın bir mektubu

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Mürşid-i ekmel ve rehber-i a’zam Efendim Hazretleri!

Yâ Rab, sana nasıl hamd ü sena edeyim ki, diyarımız ve sair diyar-ı İslam’da;

<p class="arabic" dir="rtl" title="Meal: “Bölük bölük Allah'ın dinine girerler” [Nasr Sûresi, 110:2]">يَدْخُلُونَ فِي دِينِ اللّٰهِ اَفْوَاجًا</p>

mantukunca gözle görülen müntesib-i Kuran ve kafile-i ehl-i iman bu zamanda bütün müminlerin gözlerini rüyet-i hakikatten men'e çalışan sefih ehl-i dalalet ve ahmak mülhidlere ilân-ı muhalefetle "biz mazlumlar nur istiyoruz, sen yangın veriyorsun" deyip yıldırım gibi gürleyen, elmas gibi parlayan müslümanların “Allah, Allah, Allah!” diyerek meydan-ı nura ve şâhika-i saadet ve sürura çıktıklarını görünce intibaha gelen bu biçare düşündüm. Cadde-i kübra-yı nur bundan başka olamaz. Hergün kerratla;

<p class="arabic" dir="rtl" title="Meal: “Bizi doğru yola ilet” [Fâtiha Sûresi, 1:6] ">اِهْدِنَا الصِّرَاطَ الْمُسْتَقِيمَ</p>

emr-i celîli ile istediğimiz râh-ı hakikat tam inkişaf ve tavazzuh etmiş. Elhamdulillah deyip ben de o mübarek ve nuranî kafileye karıştım ve dikkatle bakıp gördüm ki, güya asr-ı saadet-i sâni gelmiş, zulmet kâbusu dağılmış, kara kalpler cilalanmış, parlamış. Hem her bir diyar-ı İslamda etfâl-i müslimîn, saadet mirkatı olan Kuran ve iman derslerini almaya başlamış olmakla fikrime bir dikkat, kalbime bir rikkat geldi. Beni birçok düşünceler aldı. Anladım ki, nurlu yollarda alâ-hâlihî herkes müsabaka ediyor, ne yapayım âcizim, tâkatım yettiği kadar taate devamla beraber peder ve mâder-i istikbal olacak olan köyümün çocuklarından bugün yirmi ilâ yirmibeş çocuğa eski yazı ve kıraat-i Kuran’a sa’y ile ümid ediyorum ki, şu zamanda can feda edercesine çalışan kardeşlerin nezdinde o mübarek heyetin bir ferdi olabilir miyim,

<p class="arabic" dir="rtl" title="Meal: “Allah'a karşı gelmekten sakının. Allah size öğretiyor.” [Bakara Sûresi, 2:282]">وَاتَّقُوا اللّٰهَ وَيُعَلِّمُكُمُ اللّٰهُ</p>

sırrına mazhar olabilir miyim?

*Eğirdir Şinasibey Köyü*
*Risale-i Nur’un en edna ve gayet hakir bir talebeliğine namzed*
*Osman*
