---
title: "Emirdağ-I 465 : Maddi manevi bir sual münasebetiyle garip bir ihtar"
no: 465
id: "E1-465"
konu: "Maddi manevi bir sual münasebetiyle garip bir ihtar"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 465 : Maddi manevi bir sual münasebetiyle garip bir ihtar

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

## Maddi manevi bir sual münasebetiyle garip bir ihtar

Şöyle ki, denildi: Sen müdafaatında demişsin, “Müslümanlar din terbiyesini terk etse, anarşi olur. Başka ecnebi milletler gibi, komünist veya sosyalist gibi kayıd altında kalamaz ve anarşilere idare etmek yalnız istibdad-ı mutlak ve rüşvet-i mutlaka ile olabilir, başka çare olamaz.” Hem müdafaatta demişsin: “Risale-i Nur küfr-ü mutlakı kırdığı için küfr-ü mutlakın üstü olan istibdad-ı mutlak ve altı olan anarşiliği def eder, kaldırır.” Acaba bir misal gösterebilir misin?

Ben de dedim: Mahrem ve kısaca bir cevap şudur ki: Hakiki anarşilik değil, belki bir tevehhümle bir miktar lâdinî terbiyesi altında kalan bu vatandaki dindar millete anarşilik gelmiş veya gelmesi ihtimaline binaen umumi ve küllî acip bir rüşvet-i mutlaka nevinden memurlara maaşı kadar bir ilave ve çiftçilerden şimdi çok maslahatli ve merhametli olan öşür vergisini kaldırıp para ile buğdayı onlardan satın almak gibi dahilî, haricî cereyanlar, anarşilik damarından istifade etmemek için, çok garip maddi manevi, cüzî küllî rüşvetler göründüğü çok zamandan beri hayat-ı içtimaiyeye bakmadığım için bilemediğim ve istemediğim halde, birden köylülerden işittim.

Yine bu münasebetle manen denildi ki: Nurcular gayet büyük bir kuvvettir. Ne için onlara da hakk-ı sükût olarak tamam serbestiyet vermekle manevi bir rüşvet verilmiyor?

Ben de dedim: Risale-i Nur’un tamamen ehemmiyetini takdir ve kıymetini tam tasdik ettikleri halde intişarına meydan vermemesiyle, hariçten gelen dehşetli dinsizlik cereyanına güya Risale-i Nur’u neşrettirmemekle surî, dinsizcesine, lüzumsuz, faydasız bir rüşvet veriyorlar gibidir. Tâ o haricî ve hücum etmek isteyenler hücum etmesinler. Halbuki Risale-i Nur dâhilde kuvvetli manevi fütuhatı ile anarşiliğe meydan vermediği gibi, hariçten gelen ve içimizden anarşiliği yetiştirmeye çalışan, şimalden gelen dehşetli dinsizlik cereyanına karşı sedd-i Zülkarneyn gibi bir sedd-i Kuranîdir. Bu vatandaki milliyetperver ve vatanperver ve ehl-i hamiyet, siyasetçe, hayat-ı içtimaiyece ve kendi menfaatlerince Risale-i Nur’un neşrine mecbur olduklarını iddia ederiz. Ve Nurları iman için okuyan veya resmen tetkik eden binler şahid, bu davayı tasdik ederler. Eğer bu yirmi senede perde altında Risale-i Nur, Kuran’ın mucize-i maneviyesiyle yüzbinler iman-ı tahkikî sahiplerini yetiştirmeseydi, bu mübarek vatan ve millet pek dehşetli fırtınalara tutulacaktı. Ve tutulmadığına bir sebep de Risale-i Nur olduğuna Sure-i Ve'l-Asr işaret ediyor.

*Said Nursî*
