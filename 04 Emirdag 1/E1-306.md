---
title: "Emirdağ-I 306 : Hasan Feyzi'nin manzumesi"
no: 306
id: "E1-306"
konu: "Hasan Feyzi'nin manzumesi"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 306 : Hasan Feyzi'nin manzumesi

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="takdim">[Merhum Hasan Feyzi, nurlardan aldığı hakikat dersini, nurlara işaret ederek güzel tanzim etmiş. Lâhika'ya girsin... Said Nursî]</p>

<pre>
Güzel oku, her zerrede coşkun birer mana var
 
Derd ehline bu manada canlar sunan eda var.
</pre>

<pre>
Vermek için parlaklığı, gamlı gönül evine
 
Bir bak hele, her ciladan üstün olan cila var.
</pre>

<pre>
Derin, güzel düşünce ile incelersen bunu sen
 
Zayıflamış ruhlar için dağlar gibi gıda var.
</pre>

<pre>
Hem dilersen, tükenmeyen sermaye-i serveti
 
Aç gözünü Nurlara bak, işte sana tufan gibi gınâ var.
</pre>

<pre>
Beni tanı, yürü kulum yürü diye bizlere
 
Her nefeste şefkat ile Rabbimizden nida var.
</pre>

<pre>
Duymuş isen bu nidayı her zerrenin dilinden
 
Müjde olsun, artık sana cennet denen safâ var.
</pre>

<pre>
Uzaklara bakma, Nurlara bak yürü, âlem onun âyinesi
 
Görmez misin, her yüzünde aynı renkte ziya var.
</pre>

<pre>
Bir güneştir her zerrede cilve yapıp parlayan
 
Bilmez misin, sende dahi o edadan eda var.
</pre>

<pre>
Eller açıp yürü bugün kana kana Risale-i Nur'dan ışık al
 
Aşka uyan, nura kanan her zerrede reha var.
</pre>

<pre>
Hüner değil, dostu düşman; yârı ağyar eylemek
 
Yâdı biliş yapasın ki, ancak dostta vefa var.
</pre>

<pre>
Hünerdir ki, yaprak atlas, toprak elmas olmalı
 
Çünkü bir bak, ne yaprakta ne toprakta beka var.
</pre>

<pre>
Kısa görüp denizleri damlalara çevirme
 
Hakikatte, her damlada gizli birer derya var.
</pre>

<pre>
Damla iken aslın senin, dağı taşı aşarsın
 
Hem gökleri keşfedersin, sende ey nur, böyle deha var.
</pre>

<pre>
Bir noktayı cihan yap, o cihana hâkim ol
 
Zira senin bir noktanda, güneş kadar zekâ var.
</pre>

<pre>
Her zerrenin kâbesidir kalbi yine kendine
 
Dikkat eyle, herbirinde yine ancak Hudâ var.
</pre>

<pre>
Sakın Feyzi, sen gözünü Hak yüzünden ayırma
 
Hakkı gören gerçeklere, hakkı kadar atâ var.
</pre>

<pre>
Denizli Kahramanı Merhum
 
Hasan Feyzi
</pre>

***
