---
title: "Emirdağ-I 260 : O makine, elbette gaybden imdadımıza gelmiş Nurcu ve bin kalemli bir kâtiptir"
no: 260
id: "E1-260"
konu: "O makine, elbette gaybden imdadımıza gelmiş Nurcu ve bin kalemli bir kâtiptir"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 260 : O makine, elbette gaybden imdadımıza gelmiş Nurcu ve bin kalemli bir kâtiptir

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا</p>

Aziz, sıddık kardeşlerim ve hakikat yolunda yorulmaz yoldaşlarım!

**Evvela**: Kanaatim geliyor ki, bu sıralarda biz Zülfikar'ı ve Asâ-yı Musa'yı pek çok teksir etmeye mecbur olduğumuz hengâmda ve temiz olmayan matbaacılar dahi çekinmeleri, aynı zamanda bu acip makine kolayca elimize verilmesi, o iki mecmuanın makbuliyetine bir işaret-i gaybiye ve inayet-i İlahiyenin bir hârika ikramıdır ve Nurların kerametidir.

Evet, bir âdi mektubum için "Kim yazmış?" diye sekiz defa bana resmen sıkıntı ve eziyet verildiği aynı zamanda, sekizyüz sahifeyi binbeşyüz nüshaya ve bir milyon sahifelere çıkaran o makine, elbette gaybdan imdadımıza gelmiş Nurcu ve bin kalemli bir kâtiptir. Onun için bazı sahifeleri sönük çıksa, zarar yoktur. Parlak kısmı bize şimdilik yeter. İyi okunmayan kısmı ayrı yapılsın, sonra elmas kalemliler, herbiri bir-iki nüshayı ıslah etsin.

Bir zaman bir memlekete şimendifer geldiği vakit, arabacılar telaş edip dediler: "Bizim sanatımız bozuldu." Halbuki şimendiferin gelmesiyle memlekette faaliyet çoğaldığından, faytonculuğa iki kat ziyade ihtiyaç olmuş. İnşallah onun gibi, Nur yazıcıları değil tevakkuf, belki daha ziyade yazı ile defter-i a'mallerine hasenat kaydedecekler.

**Sâniyen**: Zülfikar’ın âhirinde Hizb-i Nuriye’nin tâ 22 sahifeye kadar münasip görmüştük. Fakat şimdi baktım, böyle muvafık gördüm ki, <span class="arabic" dir="rtl" title="">وَقُلِ الْحَمْدُ لِلّٰهِ الَّذِى لَمْ يَتَّخِذْ وَلَدًا وَلَمْ يَكُنْ لَهُ شَرِيكٌ فِى الْمُلْكِ</span> den başlayıp 26 ve 27 ve 28. sahifeler dahi evvelce size beyan edilen kısma ilave edilsin. Çünkü bu üç sahife sıfât-ı seb’adan hem ilim, hem irade, hem kudreti ihatatlarıyla gayet parlak ve kati bir surette isbat ederler.

*el-Bâkî Hüve’l-Bâkî*

Umum kardeş ve hemşirelerimize Zülfikar harfleri adedince selam ve selametlerine dua eden,

*Kardeşiniz*
*Said Nursî*

***
