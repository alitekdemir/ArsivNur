---
title: "Emirdağ-I 372 : Muallimlerin cesurane ve müştakane Nurlara sarılmaları, o hocalara ihtiyaç bırakmıyor"
no: 372
id: "E1-372"
konu: "Muallimlerin cesurane ve müştakane Nurlara sarılmaları, o hocalara ihtiyaç bırakmıyor"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 372 : Muallimlerin cesurane ve müştakane Nurlara sarılmaları, o hocalara ihtiyaç bırakmıyor

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, sıddık kardeşlerim!

**Evvelâ**: Risale-i Nur’un erkânından ve elmas kalemleriyle harika bir surette hizmet eden ve iki Hâfız Ali hükmünde kahraman Tahirî ve mübarekler pehlivanı Küçük Ali’nin az zamanda Siracünnur ve Tılsım Mecmualarındaki büyük hizmetleri inşallah Nurların büyük fütuhatına bir mukaddimedir. Ve Rüşdü ve masum Cavid’i ve Mehmed ve masum Talat’ı ve Halil’in ve Burhan’ın az zamanda pek büyük ve çok kudsî hizmetleri inşallah Anadolu ve Asya’ya belki zemin yüzünün tebriklerini ve alkışlarını kazanacaklar. Madem Cenab-ı Hak Medreset-üz Zehra’dan böyle şakirdleri ihsan etmiş. Bu vazife-i imaniyede benim daha endişelerim kalmadı. Hafif ve ehemmiyetsiz fırtınalar beni daha müteessir etmez.

**Sâniyen**: Size Siracünnur’a girmek için gönderdiğim Müdafaat'ta çok yerlere çizgi çektim. Mütebâki yazılacak kısmı çok ehemmiyetlidir. İnşallah Siracünnur’u daha ziyade parlattıracak. Beşinci Şua’ı da ben tashih ediyorum. Onu da reyinize havale ediyorum. Münasip görseniz şimdi de Siracünnur’da dâhil olsun. Münasip olmasa yine müstakil ileride o mecmuaya konulmak için yazılsın.

**Sâlisen**: İki Zülfikar’ı İstanbul’da Risale-i Nur’la kendini çok alâkadar bildiğimiz ve hapiste bize arkadaşlık eden hocalara korkularını ve vaziyetlerini tecrübe etmek için göndermiştim. Hatırları kırılmamak için iki pusula da yazmıştım. "Benim şiddetli hastalığımdan Nurlara tam sahip olamadığımdan sizi de has şakirdler gibi Nurlara sahip çıkacağınızı ümid ederim" diye bir pusulada yazmıştım. O iki kısım dostlar Zülfikar’dan korkmaları, biçare onlar gibi hocaların ne derece acınacak hale girdikleri anlaşıldı. Bundan siz müteessir olmayınız. Muallimler cesurane ve müştakane Nurlara sarılmaları, onlar gibi hocalara ihtiyaç bırakmıyor.

**Râbian**: Kardeşim Re’fet Bey’in mektubunda Nureddin, Mehmed Feyzi namında iki zâtın Nurlar dairesine ciddi girmelerini tebrik ve onlara selam ediyoruz.

**Hâmisen**: Bu mektubu Kahraman Tahirî’nin bir mektubu münasebetiyle yazıp kahraman Tahirî’ye göndermek niyet ederken aynı vakitte geldi. Bu muvaffakiyetli hakiki ve harika ve samimi hizmet-i Nuriyesi ve en mühim işlerde hususen Nur’un teksir ve neşrinde gayet kolay yaptırması, hususi bir eser-i inayet olduğuna kanaatimiz var. Ben Beşinci Şua’ı onun için tashih edip bazı kelimelerini sû-i tefehhüme medar olmamak için çizdim, ona teslim ettim. Müdafaat'ın yanında Siracünnur’a girmesi inşallah zarar vermez. Siz de tetkik edersiniz. Eğer münasip görmediğiniz kelimeler varsa çıkarabilirsiniz. Eğer bir makine dört müstensihe kâfi gelmezse, daha birisini alabilirsiniz.

**Sâdisen**: Sava kahramanlarının Emirdağ şakirdlerine hediye ettikleri kitapların aynı fiyatı olan 140 banknotu o kahramanların hayrına olarak kâğıt masrafı için burada kahraman Tahirî’ye teslim edildi.

**Sâbian**: Çok çalışkan ve muvaffakiyetli bir kardeşimiz Alil Ali Osman'ın uzunca ve içinde çok talebelerin isimleri bulunan bir mektubu adreste “Çalışkan” kelimesi bulunmasından Mehmed namında başka bir adama vermişler. Onlar da o mektubu açmışlar. Bu sırada muhabereme çok dikkat ettikleri için müteessir oldum. Demek Isparta vasıtasıyla olmayan muhabereye manen izin yok ki, “Çalışkan” lafzı adreste konmamış, yanlış ellere geçmiş. Bu ehemmiyetli ve uzun mektubu casuslar görmemesi ve bir dostun eline geçip bize vermesi Alil Ali Osman'ın sadakatinin bir kerametidir ve nurlara hizmetinin makbuliyetine bir alamettir. Yoksa Eğirdir'le muhaberemize ve irsalâta ehemmiyetli zarar olurdu. Rahatsızlığım cihetiyle hususi mektup yazamadığımdan gücenmesinler. Ondokuz yirmiden ziyade ehemmiyetli nurcuların isimlerini ve hizmetlerini ve alakalarını beyan eden ve beni pek çok müferrah eden o mektubundaki zatlara ve o kardeşlerimize birer birer selam ve muvaffakiyetlerine dua ediyoruz. Ve Cenab-ı Hakk'a çok şükür ediyorum ki, Risale-i Nur’un birinci medresesi olan Barla'nın vazifesini görüyorlar. Ve Barla'nın kahramanı Bahri ve evladı ve Barla nurcuları Eğirdir'le teşrik-i mesai ederek o çok ehemmiyetli vazifelerini inşallah devam ettirecekler. Cenab-ı Hak onları muvaffak eylesin, âmin, âmin. Ve benim o kazada sekiz sene nurların yazmasıyla geçen hayatımı başka bir tarzda daha bereketli bir tarzda nurların neşriyle idame ettirecekler. Umum kardeşlerimize binler selam ve selametlerine dua eden kardeşiniz,

*el-Bâkî Hüve’l-Bâkî*
*Said Nursî*
