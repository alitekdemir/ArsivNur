---
title: "Emirdağ-I 430 : Zülfikar ve Asâ-yı Musa başlarında yazılan fıkra size gönderildi"
no: 430
id: "E1-430"
konu: "Zülfikar ve Asâ-yı Musa başlarında yazılan fıkra size gönderildi"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 430 : Zülfikar ve Asâ-yı Musa başlarında yazılan fıkra size gönderildi

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, sıddık kardeşlerim!

**Evvelen**: Seksen sene ibadetli bir ömrü bahtiyarlara kazandıran Ramazan-ı Mübarek’te inşallah Nur’un şirket-i manevîsi o kazanca mazhar olacak. Bayrama kadar elden geldiği kadar Nurcular ihlas ile birbirinin dualarına manevi âminler demeli ki, birisi o sekseni kazansa, her birisi derecesine göre hissedar olur. En zayıf ve en ağır yükü bulunan bu hasta kardeşinize elbette manevi yardım edersiniz.

**Sâniyen**: Medine, Şam, Mısır ve Hind’e gönderilen Zülfikar ve Asâ-yı Musa başlarında yazılan fıkra, berâ-yı malumat aynen size gönderildi.

**Sâlisen**: Refet’in İstanbul’a hareketi bu sırada çok münasip oldu. Çünkü yanıma gelen Hacı Bekir’e ehemmiyetli bir vazife verildi. Buradan ehemmiyetli bir kardeşimizi de oraya gönderdik. Umum kardeşlerimize binler selam ve dua ediyoruz.

*el-Bâkî Hüve’l-Bâkî*
*Kardeşiniz*
*Said Nursî*

Bu fıkra, yalnız Şam, Mısır ve Hind'e gidenlerde Ravza-i Mutahhara yerinde Câmiü’l-Ezher ve Şam ve Hind cemaat-i İslamiyesine yazılmış. Aynen hem dört Zülfikar, hem dört Asâ-yı Musa'nın başlarında yazdık. İki nüsha olarak hem Mısır Câmiü’l-Ezher'e, hem Şam ulemasına, hem Hindistan'daki iki milyon liraya mukabil Kur'an'ları isteyen heyete gönderdik.

"Ravza-i Mutahhara -*alâ sâhibihâ efdalu's-salâti vesselam*- civarındaki mübarek heyet-i ulemaya takdim edilen Asâ-yı Mûsâ ve Zülfikar risalesidir. Hem bir vesile-i şefaat, hem o kudsî yerde hayırlı dualarına mazhar olmak, hem müellifin bedeline o mübarek yerleri ve elleri ziyaret etmek için gönderilmiştir."
