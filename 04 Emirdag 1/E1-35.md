---
title: "Emirdağ-I 35: İkramı izhar mektubunun tetimmesi"
no: 35
id: "E1-35"
konu: "İkramı izhar mektubunun tetimmesi"
bolge: "Emirdağ"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 35: İkramı izhar mektubunun tetimmesi

<p class="takdim">[Aziz, Sıddık Kardeşlerim! Bu parçayı sizler dahi Risale-i Nur'un makbuliyetine imza basan risaleler ve mektuplar mecmuasının başında yazarsınız. Eğer mecmualar olmasa da Birinci Şua'nın başında yazarsınız. Beni merak etmeyiniz. Sevabın ziyade olması, bana sıkıntıları bir cihette sevdirir ve Nurların intişarına başka sahalarda meydan açar. Umumunuza birer birer selâm...]</p>

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

## İkramı izhar mektubunun tetimmesi

<p class="takdim">[İşarât-ı Kuraniyenin başında yazdık. Risale-i Nur’un makbuliyetine imza basan ve gaybî işaretler ile ondan haber veren sekiz parçadan birinci parçadır.]</p>

Aynı meseleye dair bu birinci risalede yirmi dokuz işaret var. Sair parçalarla beraber bine yakın işaretler, remizler, imâlar, emareler; aynı meseleye, aynı dâvaya ittifakla bakmaları, sarahat derecesindedir. Vahdet-i mesele cihetiyle, o emareler birbirine kuvvet verir, teyid eder. O sekizden üç tanesi, İmam-ı Ali’nindir (r.a). İmam-ı Ali (r.a) bu üç keramet- gaybiyesiyle Risale-i Nur’dan haber vermiş.

Bu sekiz parçayı Ankara ehl-i vukufu tedkik etmiş, itiraz etmemişler. Yalnız “Bu kerametler yazılmamalı idi. Keramet sahibi, kerametini yazamaz” demişler. Ben de onlara cevap verdim ki: “Bu kerametler benim değil, Risale-i Nur’un kerametidir. Risale-i Nur ise, Kuran’ın malıdır ve tefsiridir.” dedim. Onlar da sustular. Demek kabul ettiler. Gerçi bu çeşit ikramlar yazılmasa idi daha münasip olurdu. Fakat bu kadar hadsiz muarızlar ve çok kuvvetli ve kesretli düşmanlar karşısında az ve zayıf ve fakir olan bizlere, kuvve-i maneviye ve gaybî imdad ve teşcî ve sebat ve metanet vermek için mecburiyet-i katiye oldu, ben de yazdım. Benim benliğime bir hodfurûşluk verip sukûtuma sebep olsa da ehemmiyeti yok. Bu hizmete, yani ehl-i imanı dalâlet-i mutlakadan kurtarmaya, lüzum olsa dünyevi hayatım gibi, uhrevi hayatımı da feda etmeyi bir saadet bilirim. Binler dostlarımın ve kardeşlerimin cennete girmeleri için, cehennemi kabul ederim.

*Said Nursî*

***
