---
title: "Emirdağ-I 85 : Salahaddin siyaset dairelerine girip beni de baktırmak istiyor"
no: 85
id: "E1-85"
konu: "Salahaddin siyaset dairelerine girip beni de baktırmak istiyor"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 85 : Salahaddin siyaset dairelerine girip beni de baktırmak istiyor

<p class="takdim">[Salahaddin’in mektubunu leffen gönderdim. Risale-i Nur talebeleri namına siz nasıl münasip görürseniz öyle yaparsınız.]</p>

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz, sıddık kardeşlerim!

Siz meşveretle ne yapsanız ben razıyım. Tab mesârifi için yardım edenlerin paralarını şimdilik geri vermek münasiptir. Zaten o zâtlar o hayırlı niyetle bütün o malı sadaka etmiş gibi hayır kazandılar.

Salahaddin’in bu âhirde yazdığımız mektuplardan intihab ettiği cümleler güzeldir. Fakat ben kendim ehl-i siyasetlerle konuşmam. Siz meşveret ediniz, nasıl münasipse yaparsınız. Irak’ın başvekilinin adı hem Nuri, hem Said, hem İslam birliğini takip etmesi bir fâl-i hayırdır. Keçel Salahaddin’in hakikaten babası gibi o da çok çalışıyor. Fakat ben bakamadığım siyaset dairelerine girip beni de baktırmak istiyor.

Bugünlerde Mehmed Çalışkan’a gelmiş Âtıf’ın bir mektubunu gördüm. Mâşâallah kalemi müstesna olduğu gibi, kalbi ve hissiyatı dahi müstesna ve mümtaz. Ona mahsus latif bir inceliği var. O müstesna ve parlak kalemi ile Delâil-i Hayrat-ı Nuriye’yi çoklara okutturmuştur. Bundan sonra Hizb-i Nuriye’nin Hulasat-ül Hulasasını da o Delâil’in âhirinde yazsa münasip olur. Hem o mümtaz kalemiyle Asâ-yı Musa Mecmuasını yazmalıdır. Hususi mektup yazamadığım için hem ona, hem Salahaddin’e çok selam söyleyiniz. Onlar eski mevkilerini tam muhafaza ediyorlar. Umum kardeşlerime birer birer selam ve dua ediyoruz.

*el-Bâkî Hüve’l-Bâkî*
*Kardeşiniz*
*Said Nursî*

<p class="arabic" dir="rtl" title="Meal: “Ey parlayan nur! Asırlar ve günler boyu benim yıldızımı nurlu ve güzel isimle parlat.”">اَقِدْ كَوْكَبِى بِالْإِسْمِ نُورًا وَبَهْجَةً * مَدَى الدَّهْرِ وَالْأَيَّامِ يَا نُورُ جَلْجَلَتْ</p>

fıkrasını bu surette okumam ihtar edildi:

<p class="arabic" dir="rtl" title="Meal: “Ey parlayan nur! Asırlar ve günler boyu bizim yıldızımızı imanlı ve hüccetli Risale-i Nur ile parlat.”">اَقِدْ كَوْكَبَنَا بِرَسَائِلِ النُّورِ اِيمَانًا وَحُجَّةً * مَدَى الدَّهْرِ وَالْأَيَّامِ يَا نُورُ جَلْجَلَتْ</p>

<span class="arabic" dir="rtl" title="">كَوْكَبَنَا</span> daki nâ-i mütekellim-i maalgayr, Risale-i Nur talebeleridir.

***

***
[^1]: Asâ-yı Musa’nın âhirine girecek olan Şükür Meselesine bir gün evvel baktım. Çok güzel, yalnız âhir sahifede bir “müteaffin” kelimesi, biri de bir “hamakat” kelimesi kaldırılsın. İki “kazurât” kelimesini de birisini kaldırıp “fuzulât” yazılsın diye birden hatırıma geldi.
[^2]: Celcelutiye’nin sarahata yakın Risale-i Nur’a bakan ve dua ile İmam-ı Ali (Radıyallahü Anh) o fıkra ile Risale-i Nur’u Allah’tan istemesi ve duası da Risale-i Nur’la makbul olmasını gösteren
