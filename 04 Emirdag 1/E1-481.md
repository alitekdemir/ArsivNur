---
title: "Emirdağ-I 481 : Tefekkürname çok ehemmiyetlidir"
no: 481
id: "E1-481"
konu: "Tefekkürname çok ehemmiyetlidir"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 481 : Tefekkürname çok ehemmiyetlidir

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, sıddık kardeşlerim!

**Evvelâ**: Sizin Vali, Ankara'ya istenildiğini işittim. Acaba nurların fevkalade intişarına bir zarar olmasın diye merak ettim. O Vali vicdanlıdır, inşallah zulüm yaptırmaz. Şayet bir sıkıntı verilse de telaş etmeyiniz. Sebat ve ihtiyat ve dikkat ediniz. Size gelen ifadelerimin dairesinde ifade veriniz.

**Sâniyen**: Bizi merak etmeyiniz. Bu geniş taarruzları da yüzde bire indi. İnşallah zahmetlerimiz rahmetlere dönecek. Hüve Nüktesinin ahirinde "Hüve gibi hava da bir anahtar oldu. Âlem-i misale girdim. Bütün manevi fotoğraflar gibi ilh.." mealinde yazdığımız parçacık ki üzerinde çizgi çektimki "neşrolunmasın" demiştim. Eğer zayi olmamışsa ehemmiyeti var. Hususi nüshalarınıza da, isteyenler Hüve Nüktesinin ahirinde yazabilir. Bize de bir suretini gönderirsiniz. Bizde sureti yok.

**Sâlisen**: Size gönderdiğimiz bu Yirmidokuzuncu Lema-i Arabiye olan "Tefekkürname" çok ehemmiyetlidir. İmam-ı Ali’nin (r.a.) ona bir vecihte Âyet-ül Kübra namını vermesi, tam kıymetini gösteriyor. Namaz tesbihatında aynelyakîn derecesinde kalbe gelmiş, çok risaleleri netice vermiş, otuz sene akıl ve fikrin gıda ve ilacı olmuş bir marifetnamedir. Bunu hem Lemalar içinde, hem kırk elli adet müstakil makine ile yazılsa münasip olur.

*el-Bâkî Hüve’l-Bâkî*
*Kardeşiniz*
*Said Nursî*

[^1] : Burada mahkemeye daha çağırılmayacak. Kitaplar Afyon'a gönderilmiş. Mûcib-i merak hiçbir şey yok.
