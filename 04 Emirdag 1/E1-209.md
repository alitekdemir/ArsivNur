---
title: "Emirdağ-I 209 : Hâkim-i Âdil, Hulasat-ül Hulasa’nın tercümesini istiyor"
no: 209
id: "E1-209"
konu: "Hâkim-i Âdil, Hulasat-ül Hulasa’nın tercümesini istiyor"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 209 : Hâkim-i Âdil, Hulasat-ül Hulasa’nın tercümesini istiyor

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

(-Mâba'd-)

Aziz, sıddık, metin, hâlis Kardeşlerim!

**Evvela**: Hüsrev'i tashihte ve tevzi'de ve tedbirde ve muhaberede ve Nurların neşir ve yetiştirmesinde tebrik ve muvaffakiyetine dua ederiz. Bu ehemmiyetli vazifelerle beraber; yine o şirin ve parlak kaleminin yazılarını çok nüshalarda görüyoruz. Hem müstakil nüshaları da yazıyor, mektubundan anlıyorum. Hakikaten o, hizmet-i Nuriyede bir inayete mazhardır. Eğer o lüzumlu ve çok vazifeler olmasaydı bir ayda ondört risaleyi yazan kerametli bir kalem, Nur’un zülfikarı ve bir asâ-yı Musa’sı olurdu.

**Sâniyen**: Denizli Hüsrev’i Feyzi’nin Kuranımızın meccanen tab’ına dair salahiyettar bir zâttan verdiği haber çok ehemmiyetlidir. Fakat eğer tab’edilse, masrafını on derece ziyade çıkaracak. Yalnız teshilâta ihtiyacımız var. Nurcu olmayanların muaveneti değil, belki mümanaat etmemesini isteriz. Bu işde Tahirî ve Aziz gibi tecrübekârlar Zülfikar-ı Mucizat’ın tab’ından sonra çalışsınlar. Ve Feyzi’nin bir fedakâr kardeşimizin teşvikiyle Asâ-yı Musa mecmuasını yeni harfle 1000 nüsha tab’etmek ise, inşallah yeni makine o vazifeyi daha kolay görecek.

Fakat herşeyden evvel tashihe çok dikkat etmek lâzım ve elzemdir. Tab’edildiği zaman has kardeşlerimizden dikkatli ve meharetli bazı zâtlar başında bulunmak elzemdir. Yoksa Nurlara muarız bedbahtlar, tenkide başlarlar. Hatta bir hoca, Asâ-yı Musa âhirindeki Arabîde <span class="arabic" dir="rtl" title="">فِى الْمُطْلَقٍ</span> görmüş, demiş: “Hem elif-lâm-ı tarif, hem tenvin-i tenkir bir kelimede olmaz.” Evet öyledir, fakat nahiv ilmini okumayan kardeşlerimizden birisi Hizb-i Nuriye’de elif-lâmsız <span class="arabic" dir="rtl" title="">مُطْلَقٍ، مُطْلَقَةٍ، فِى سُرْعَةٍ مُطْلَقَةٍ</span> görmüş. Hulasat-ül Hulasa’da lâm-ı tarif varken <span class="arabic" dir="rtl" title="">فِى الْمُطْلَقٍ</span> yazmış. Salahaddin de öyle tab’etmiş. Her ne ise…

Hem Hâkim-i Âdil Hulasat-ül Hulasa’nın tercümesini istiyor. Fakat şimdilik pek çok meşgaleler ve tashihler, müsaade etmiyorlar. İnşallah müsait vakit gelir. Hem Âyet-ül Kübra ve bir kısım Hizb-i Nuriye’nin âhirinde bulunan tercüme-i Münacat, o Arabînin manasını tam bildiriyorlar.

**Sâlisen**: Karaağaçlı Yusuf Ali’nin mektubu, onu Nurlarla tam bağlı gösteriyor. Allah muvaffak etsin ve sebat versin, âmin. Ve rüyası hayırdır, Nur hizmetiyle alâkadardır. Allah hayra çevirsin, âmin.

**Rabian**: Şimdi birden Sava medrese-i Nuriyenin Hacı Hâfız'ı Mehmed ve merhum Hâfız Mehmed'i ve kardeşlerini ve Mehmedlerini ve Ahmedleri ve masum Nurcuları ve mübarek ihtiyarları ve sair kahraman şakirdlerini düşündüm. Hayatım müddetince ona yakın olmayı bütün canımla istedim ve vefattan sonra onların mezaristanında defnolmamı arzuladım. Birden ihtar edildi ki: “Gerçi Medreset-üz Zehra'nın merkezi olan Isparta vilayetinde maddeten bulunmak çok cihetle faideli, saadetlidir; fakat Nur'un mesleği ve Nurcuların meşrebi cihetiyle daima berabersiniz. Zaman ve mekân, perde olamazlar. Şarkta, garbda, şimalde, cenubda, dünyada, berzahta bulunsanız, manen bir mecliste beraber sayılırsınız. Onların manevi yardımları daima birbirine oluyor ve sana da gelir.” diye beni teskin etti. Ben de dedim: Madem şimdi her tarafta Nurlara kuvvetli ve kesretli eller sahip çıkıyorlar ve tam muhafaza ve neşrine çalışıyorlar, elbette ben bir parça istirahat etsem tembellik olmaz.

Umum kardeşlerimize ve hemşirelerimize selam ve dua ve mübarek gece ve gündüzlerini tebrik ederiz. Ve her vakit tesirini gördüğüm dualarını rica ederiz.

*el-Bâkî Hüve’l-Bâkî*
*Kardeşiniz*
*Said Nursî*

***
