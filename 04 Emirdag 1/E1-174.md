---
title: "Emirdağ-I 174 : Sadık Bey’in mektubu"
no: 174
id: "E1-174"
konu: "Sadık Bey’in mektubu"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 174 : Sadık Bey’in mektubu

<p class="takdim">[Nurların bir kahramanı ve bir Hüsrev’i olan Sadık’ın bu fıkrası, gerçi haddimden pek çok ziyade makam vermiş, fakat onun fevkalâde tavsifâtı hem dua-yı manevi, hem hakiki üstadı olan Risale-i Nur’un şahs-ı manevisi namına kabul edip Lahika’ya geçirdik.]</p>

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Üstadımız, Efendimiz Hazretleri!

Denizli’den avdetimizden sonra, kayınvâlidem cariyeniz bir rüya-yı sadıka ile fakirhaneye Üstadımız Efendimizin yed-i mübareklerinde bir erkek çocuk tutarak teşrif buyurduklarını görmüş. Cenab-ı Kâdir-i Mutlak lütuf ve keremiyle hazine-i rahmetinden Üstadımız Efendimize bir hadim ve hizmet-i Kur’aniye ve nuriyede bir talebe ihsan buyurmuştur.

Üstadımız Efendimizin mukaddes ve muazzez hatıralarını evlad ve ahfadımıza devren teslim etmek ve layık olmadığımız halde şefkat ve mürüvvet ve kemalat-ı insaniyenin ve ahlak-ı Muhammediyenin (a.s.m.) bir timsali ve şemail-i Ahmediyenin (a.s.m.) bir ayinesi ve bu acip asırda küfrün en koyu bataklığına düşmüş ve irtidad ve ilhadın korumasında (cüziyetleri geride bırakan) denâet ve zehircilik entrikalarında olan zındıka komitesine karşı hakikat-ı Kur’aniye ve imaniye ve şeriat-ı Ahmediye’yi (a.s.m.) nısf-ı asırdan fazla mesai hayatı boyunca Allah’tan başka hiçbir kuvvetten korkmayarak en ağır tazyik, en ağır şerait ve en koyu zulüm ve zehirlerin tesirinden sarsılmayarak en son acılara müftehirane ve şükr-ü mutlakla karşı koyarak bilâ-fütur müdafaa eden.. ve Risale-i Nur ile küfrü susturan ve bu mücahedesini fîsebilillah hiçbir emel ve dünyevi bir gaye ve makam aramadan tek başına başaran.. Hazret-i Resul Aleyhissalatü Vesselam’ın manevi nesl-i şerifi.. ve Hazret-i İmam-ı Ali Kerremallahü Veche’nin manevi hafidi.. ve Hazret-i Gavs-ı A’zam Şah Geylanî Radıyallahü Anh’ın müridi.. ve Denizli otelinde Hüsrev ve Atıf kardeşlerimizle şahid olduğumuz kazaen kırılan on iki senelik yemek kaşığına gösterdiği alaka ile vefakarlığın timsali.. ve bu acip asrın meclis-i manevide mebusu.. ve bu ulvi ve kudsi vazifelerin mümessili Üstadımız Efendimizin teveccüh-ü kudsileriyle nail ve şerefyab olduğumuz hizmet-i Kur’aniye ve nuriyede, âciz ve hakir şahsıma lütuf buyurulan hissemize varis yapmak ve Kur’an-ı Mu’ciz-ül Beyan’ın dellalı Üstadımız Efendimizin cenah-ı himaye ve şefkatlerine teslim etmek niyet-i âcizanesiyle küçük talebenizin ismini Said koyduk.

Üstadımız Efendimize karşı dokuz aydır itirafına cesaret edemediğimiz bu cüretimizin af buyurulmasını ve evlad-ı manevi ve Risale-i Nur talebeliğine kabulünü hâk-i pâyinizden rica ve niyaz ederek suçumuzun affına ve dileğimizin kabulüne zahirî bir işaret olmak üzere küçük talebeniz Said’i künyelendirmenizi ve umum Risale-i Nur talebelerine yazmak lütfunda bulunmuş olduğunuz iltifatnamelerdeki Necmiyeler kelimesine sahip çıkarak bu dua ve iltifatın içerisinde inşallah “ben hasta ve âcize de varmıdır?” diye şefaat ve teveccühünüzü sonsuz hürmetlerle mübarek el ve ayaklarınızı öperek dileyen validem cariyenizin istirham ve niyazını ve tehzib-i ahlak yolunu ve bu asrî cereyanlardan imanlarını ve erkân-ı imaniye ve İslamiye dairesinde ihtiyacat-ı dünyeviye ve uhreviyelerini ancak ve ancak Üstadımız Efendimizin himmet ve duaları berekâtıyla ve Sirac-ün Nur’un nur ve feyziyle kurtarıp muhafazasına kàni bulunan ve iman eden ve bu teveccüh ve dua ve himmete çok muhtaç, sıhhati muhtel ve âcize teyzem Fıtnat ve kardeşim ve bütün hane halkımız ve efrad-ı ailemiz ve bu âdi ve âciz hâdiminizle beraber hâk-i pâyinizden rica ve istirham ve niyaz ederek dileriz, muhterem, şefkatli, merhametli, mürüvvetli Üstadımız Efendimiz!

Sönmüş ruhlarımızı hazine-i Kuran’dan aldığı nurlar ile hayatlandıran ferîdüzzaman Üstadımız Efendim! Evvela, hazırlanmış kâğıtlara kopya kâğıtlarıyla yazı makinesi usulü eski huruf ve kopya kalemiyle bir defada beş nüsha olarak Risale-i Nur eczalarını dualarınız berekâtıyla yazıyorum. Arabî nüshaları yazdıktan sonra hem tashih etmek, hem harekelemek için tekrar elden geçirerek yanlışsız olmasına dikkat ve gayret ediyorum. Evvelce Sekine’yi ondokuz âyet ve dualarıyla beraber ve bu defada Yeni Delail-i Hayrat ve Ayet-ül Kübranın Hulasat-ül Hulasası ve Sekine’yi bir mecmua halinde yazdım. Risale-i Nur’un yazı yazamayan talebelerine hediye olarak veriyorum. Üstadımın bu defaki emirleri üzerine İktisad, İhlas, onbir meselesiyle beraber Denizli Hapsinin Meyvesi, Otuzikinci Sözün Birinci Mevkıfi, Tabiat Risalesi, Otuzuncu Lemanın İkinci ve Üçüncü Nükteleri, Onuncu Sözün Dokuzuncu Hakikati, Otuzüçüncü Mektubun Onyedinci Penceresi ve Şükür hakkındaki risaleleri, elimde yazmakta olduğum Lemeat’ın hitamında aynı usulde beş nüsha olarak mecmua halinde yazıp, inşallah bir nüshasını Üstadımız Efendimize takdim edeceğim.

Risale-i Nur’un yeni talebelerinden yazı ile hizmet eden Ömer, çok dikkat ve fevkalade iman ve merakla okuyan Kerim, genç ve fevkalade meraklı ve Üstadımızın müştakı yeni yazı ile Meyve Risalesini yazan ve eski hurufla yazmak ve okumak için çalışan Hüsrev, kemal-i hürmet ve tazim ve iştiyakla hâk-i pâyinizden öperek teveccüh ve dualarınızı Hulusi-i Sâni kardeşimizle beraber niyaz ederler Efendim.

Cenab-ı Erhamürrâhimîn’den Hazret-i Üstadımızı bilumum talebe ve şakirt ve ihvanlarıyla beraber hizmet-i Kuraniye ve nuriyede ebeden daim ve muvaffak buyurmasını ve zındıkların ve ehl-i dalalet ve tuğyanın şer ve tasallutlarından emin ve muhafaza buyurarak, inayet-i İlahiyenin devamını ve uzun seneler Üstadımız Efendimizin başımızdan eksik olmayarak sıhhat ve afiyetle mücahede-i imaniyedeki ulvi ve kudsi vazife-i diyanetperverânelerine şevk-i mutlak ile devamını uzun yıllar daha nasip buyurup, biz biçare ve âciz talebelerin öksüz kalmasını ve her köşede açtıkları nurlar saçan medrese-i nuriyelerin cedd-i emcedleri Seyyid-i Hâşimî’den (a.s.m.) aldıkları ilhamla müjdeledikleri istikbaldeki cihan-şümul umumi tedrisatın semerelerini dünya gözüyle görerek, bu mübarek vatanın bağrına ve bu mübarek vatan evlatlarının sine ve kalplerine ebede kadar sönmeyecek Sirac-ün Nur’un nuruyla diktikleri iman fidanlarının meyvelerini kanarak tatmalarını, bargâh-ı izzet ve şefkatten <span class="arabic" dir="rtl" title="Meal: “Rızık olarak verdiğimizden Allah yolunda harcarlar.” Bakara Sûresi, 2:3] sırrıyla dileriz, Sevgili Üstadımız Efendimiz![^1">مِمَّا رَزَقْنَاهُمْ يُنْفِقُونَ</span>

*Fakir, hakir, biçare, âciz, âdi hâdiminiz*
*M. Sadık*

***

***
[^1]: Nur âleminden gelen ve nur menbaı olan ve zemin yüzüne ve beşerin kalbine iman nurları saçarak küfür bataklığından çıkarıp, gaflet baygınlığından uyandırıp geldiği nur âlemine giden, cadde-i kübraya milyonlar biçareleri sevk ve meşale-i hidayet, delil ve rehber olarak iman vesikasıyla emniyet biletini veren ve o âlemde de en müşkül geçitlerin şefaatçisi olan nur-u vücud-u şahsiyetinin hakikat yüzünün anılmasını men eden Nur Üstad! Daha ilk intisabımda ruhuma akseden nurunuzun tecellisiyle hissettiğim ve Denizli hapsinde daha ziyade yakîn hasıl ederek orada bütün kardeşlerime cesaret-i ilmiye ve cesaret-i diniye ve cesaret-i imaniyenin bu sonsuz derecede kemalatının ve müjde-i Peygamberî (a.s.m.) ile bin üç yüz senedir bütün ümmetin beklediği Müncî’nin Hazret-i Üstadımız olan Risale-i Nur’dan başka kim olabileceğini defaatla söylemekten kendimi alamamıştım.Şahid olduğumuz bütün vekàyi bunu bizlere göstermedi mi? Denizli hapsinin müdafaanamesi olan şaheser bütün okuyucularını, bütün dinleyicilerini ve hatta zındıkları dahi hakikate secde ettirmedi mi? Müdafaatı tekrar tekrar okudukça değil usanç vermek, hakikat kat kat canlanmıyor mu, ruh ve iman şahlanmıyor mu? Hangi eser var ki iki defa okuyunca tesirini kaybetmesin. Bu şaheser ve bütün Risale-i Nur eczaları okudukça okumak istenmiyor mu? Kur’an-ı Mu’ciz-ül Beyan’ın bu hâssası ahir zamanda hazine-i Kur’an’dan alınarak Risale-i Nur’un şahs-ı manevisinin kaleminde tecellisi değil midir? Evet, mucize-i Kur’anın asrımızda tecelli eden bir mucizesidir. Bu kadar acı ve ağır şartlar altında bu acip asırda bu hakikatleri değil yarım asır hatta yarım gün kim müdafaa ve muhafaza edebildi? Bu hakikatleri müdafaa ve muhafaza ve neşreden o şerefli nesl-i kerim-i Arabın kanını damarlarında taşıyan ve manevi ahfadından başka kim olabilir? Bu izinsiz yazılar kalbime ve ruhuma akseden nurun azamet ve heybet ve kuvvetinden ileri geliyor. Cenab-ı Vacib-ül Vücud’un lütuf ve kereminden Üstadımız Efendimize uzun ömürlerle, sıhhat ve afiyetin ihsanını inayet-i İlahiyeden dua ve niyaz ve tazarrularla isteyerek hâk-i payinizi öper ve teveccühünüzün bekasını dilerim, Üstadım Efendim Hazretleri.HâdiminizM. Sadık
