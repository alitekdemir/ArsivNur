---
title: "Emirdağ-I 497 : Huruf tevafukuna dair parçalarının başlarında yazılacak sual cevap"
no: 497
id: "E1-497"
konu: "Huruf tevafukuna dair parçalarının başlarında yazılacak sual cevap"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 497 : Huruf tevafukuna dair parçalarının başlarında yazılacak sual cevap

Aziz, sıddık kardeşlerim!

**Evvelâ**: Bunu huruf tevafukuna dair parçalarının başlarında yazılsa münasiptir.

<p class="takdim">Sekizinci Kısmın Yedinci Remzi</p>

<p class="takdim">Nükte-i i’caziyeye bir mehaz olacak bir fihriste-i Kuraniyedir.</p>

Sual: En mühim hakaik-i Kuraniye ve imaniye ile meşgul olduğun halde, neden onu muvakkaten bırakıp en ziyade manadan uzak olan huruf-u hecâiyenin adetlerinden, tevafuklarından bahsediyorsun?

Elcevap: Çünkü bu meş’um zamanda, Kuran’ın bir temel taşı olan hurufuna hücum ediliyor ve onların tebdiline çalışıyorlar.

Bu sual ve cevap, Yirmidokuzuncu Mektubun İkinci Makamının başında yazılması lâzımdır.

**Sâniyen**: Bir seyyah Nurs Karyesine, köyümüze gitmiş. Vefat etmiş zannettiğim Molla Muhammed kardeşimi bulmuş. Ondan, o benim nazarımda çok mübarek meskat-ı re’simden bir parça teberrük getirmiş. Size o teberrükten üç elma ile ondokuz armut kurusunu gönderdim.

**Sâlisen**: Nur kumandanlarından kardeşimiz Refet Bey’in bu sırada İstanbul’u bırakıp Isparta’ya gelmesi isabettir ve hayırlıdır. Ehemmiyetli bir iki Nurcuyu tevkil etmesi güzel olmuş.

**Râbian**: Afyon Valisi, Emniyet Müdürü ve buradaki heyetiyle meselemize dair Ankara’ya yazmışlar ki: “Cemiyetçilik, tarikatçılık gibi meseleler yok. Fakat Said Nursî’nin onun sözüyle kendini feda edecek iki yüz bin Nurcu kardeşleri var” diye başka bir cihette yine hükümete büyük bir evham vermişler. Fakat onların bu yazmasında, Nura ve Nurculara büyük bir fayda ve benim şahsıma da belki bir zarar ihtimali var.

Faydanın bir ciheti şudur ki: Bu kadar ağır şerait içinde öyle demir gibi sarsılmaz bir hakikat var ki, iki yüz bin Türk ruhunu ona feda edecek o hakikatin müşterisi bulunur. Bu noktada, zayıf imanlı olanlar imanını kuvvetlendirir. Ehl-i siyaset de ve imanını kaybedenler onlara ilişmekten korkarlar, daha çabuk taarruz edemezler.

Bana zararı ise şudur: Cenab-ı Hak, Hâfız'dır. Beni çürütmek ve kardeşlerimi benden kaçırmak ve kardeşliğimizi kırmak için, şeytanın bile hatırına gelmeyen iftiralar ve isnadlarla benim ehemmiyetimi kırmak için çalışmaları muhtemeldir.

**Hâmisen**: Ehl-i Vukuf'tan ve Diyanet Riyasetinin müşavirlerinden Yusuf Ziya ve oradaki hocalar, Risale-i Nur’un tamam bir takımını bizden istiyorlar. Hem zerrelere ait Otuzuncu Söz ve Otuz İkincinin Birinci Mevkıfinin başındaki Zerre bahsi ve Hüve Nüktesi ve Tabiat Risalesinin Zerre bahsi gibi parçaları, recâ suretinde ve hürmetkârâne istediklerini oraya gönderdiğimiz Hasan Çalışkan ile cevap göndermişler. Güya

<p class="arabic" dir="rtl" title="Meal: “Hiçbir şey yoktur ki O'nu hamd ile tesbih etmesin” [İsrâ Sûresi, 17:44]">وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

mânâsını anlamak istiyorlar ve bu parçalarla anlaşılır ve şimdi serbest ifsada başlayan maddiyunları susturur. Siz zerreye ait böyle parçaları, Otuzuncu Söz’ün zeyilleri suretinde toplayınız. Hem şimdi de o zâtlara, Yusuf Ziya ve arkadaşlarına yazarsınız ki, inşallah tam bir takım Diyanet kütüphanesine ve bir takım da Reis’in istemesiyle ona mahsus hazırlanacak. Umuma selam. Yeşilada’daki Hâfız Hüseyin’e selam ediyorum. Rüyaları güzel, tabiri de doğrudur.

*el-Bâkî Hüve’l-Bâkî*
*Kardeşiniz*
*Said Nursî*
