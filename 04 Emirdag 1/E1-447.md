---
title: "Emirdağ-I 447 : Bir muallime söylediği bir fıkranın suretidir"
no: 447
id: "E1-447"
konu: "Bir muallime söylediği bir fıkranın suretidir"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 447 : Bir muallime söylediği bir fıkranın suretidir

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, sıddık kardeşlerim!

Evvelen: Risale-i Nur’un sadık bir şakirdi ve muallimlerden bir kardeşimiz Risale-i Nur’dan aldığı bir ders-i hakikat aşkıyla Maarif Vekiline ve hem Meclis Reisine resmen yazmış ki: “Elbette Küre-i Arz hareketinden duracak ve bu dünya bozulacak. Hayat-ı bâkiyeyi bu merkez-i İslamiyet radyo ile nev-i beşere ders vermek lâzımgeliyor.” Bu hâlis şakirdin müracaatına mukabil, "sözleri anlaşılmıyor" diye kabul etmemişler. Yanıma geldi, ben de dedim: Kardeşim madem seni sual-cevaba aldılar. Onlara de ki:

"Evet bu dehşetli harb-i umuminin dehşetli zulümlerini ve tahribatlarını ve hayat-ı dünyeviyenin bütün lezzetlerini zîr ü zeber edip, hiçe indirip hayat-ı dünyeviyeyi tamamıyla herkese fâni olduğunu ve beşeriyetin ruhunu tatmin edemediğini güneş gibi gösterdiği için elbette nev-i beşer bundan sonra medeniyet ve felsefenin uyutucu, aldatıcı lezzetleri yerinde ezvak-ı bâkiyeyi ve beşeriyetin fıtraten şiddetle muhtaç olduğu hayat-ı bâkiyeyi arayacak. Şimdi de emareleri görünüyor. Şimalde küçük devletler, hayat-ı bâkiyeyi güneş gibi ders veren Kuran’a sarılmaları, hem garbın en büyük devleti olan İngiliz’in büyük hatibleri kürsülerinde Kuran’ın hayat-ı bâkiyeye dair âyetlerini birer birer tefsir ederek bağırarak diyorlar ki: Şimdi İngiliz Devleti İslamiyeti kabul etmesi lâzımdır. Çünkü nev-i beşerin ekseriyetini hükmü altına alıp o nev-i beşerin hakiki aradığı hayat-ı bâkiyeyi mu’cizane ders veren Kuran'ı, İngiliz kabul etmekle beşeri memnun edebilir. Geçen dehşetli yaralarını Kuran'la tedavi edebilirler diye resmen beyanatı var.

Madem hakikat budur. Elbette eskiden beri hayat-ı bâkiyenin dershanesi ve medresesi olan bu memlekette ve İslamiyet ve Kuran’ın bayraktarı bu vatandaki hükümetin şimdi en ehemmiyetli vazifesi, hayat-ı bâkiyenin muallim-i ekberi olan Kuran’ın hakikatlarını hükümetin ilim dairesi olan maarif heyetiyle ve radyo diliyle rûy-i zemin mektebinde nev-i beşere bu en büyük mesele-i beşeriyeyi ders vermek o maarif dairesinin hakkıdır. Bu kudsi vazifeyi, şimal-i garb devletlerine bırakmamalı. Bin senedir üstad iken şimdi hidayet dersinde ecnebilere şakird olmağa mecbur olmasın, diye ben gibi bir muallimin maarifin haysiyetini ve şerefini muhafaza için Nur’dan aldığım derse göre kısa bir cümle ile ifade etmek istedim, fakat sözüm anlaşılmadı" dersin diye ona söyledim. Umuma binler selam ediyoruz.

*el-Bâkî Hüve’l-Bâkî*
*Duanıza muhtaç kardeşiniz*
*Said Nursî*
