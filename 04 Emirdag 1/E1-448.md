---
title: "Emirdağ-I 448 : Yakub Cemal’in bir mektubu"
no: 448
id: "E1-448"
konu: "Yakub Cemal’in bir mektubu"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 448 : Yakub Cemal’in bir mektubu

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Muhterem ve müşfik Üstadım Efendim!

Hulûlüyle müşerref olduğumuz şehr-i sultânınızı ve içindeki din-i mübînin a'mâl bilançosunu değiştiren o mübarek leyle-i Kadrinizi tebrik eder ve böyle nice nice mübarek günlere tekrar be-tekrar kavuşmanızı Cenab-ı Hak ve Feyyaz-ı Hüsn-ü Mutlak ve Rabb-ül Felak Hazretlerinden temenni ve niyaz eder ve bu eyyam-ı mübarekenin feyzi ve berekâtından istifade bekleyen biz günahkarları da dua-yı mübarekenize idhâlini himmet-i âlîlerinden bekleriz.

Hallâk-ı Zülcelal ve Rezzak-ı Zülkemal ve Rabb-i Müteâl Hazretlerine hesapsız şükürler olsun ki, beşeriyetin ukulünü zîr ü zeber eden bu asrın sefîh-i rezilânesinden bizleri bir annenin küçük yavrusunu kucağına şefkatle bastığı gibi, siz de Risalet-en Nur'un kalesi dahilinde bağrınıza basarak kurtardınız. Rahman-ı Rahîm ve Mün'im-i Hakîm Hazretleri siz Üstadımdan ebediyyen râzı olsun, âmin, âmin, âmin.

İslam dini ve ahkamı eskimeyeceği ve hiçbir zaman sönmeyeceği tahakkuk eden ve her zaman genç ve dinç bulunan Kuran-ı Mu'ciz-ül Beyan insanları yaşamak ve refaha kavuşturmak için geldiğinin farkına varan garbın en yüksek devleti olan İngiltere'nin [^1] dindar hatipleri kürsülerde artık “İngiltere'nin islamiyeti kabul etmesi lâzımdır” diyerek bağırdıklarını ve beşeriyetin bütün ihtiyacatını câmi olan Furkân-ı Hakîm'in ayetlerini birer birer okuyup beyan ettiklerini en son dakika gazetesinde arkadaşların okuduklarını işitiyoruz.

Üstad-ı Muhteremim Efendim! Bu sıralarda bedbaht nefis gurura ve ziynet-i dünyaya tamamıyla kalkıştı. Çok dehşetli muharebe-i maneviyeye başladı. Ben de kendisine diyorum ki: "Ey bedbaht nefis! 'Hizmet-i nuriye kalesine girdim. Bana hiçbir şey yaklaşamaz ve aldatamaz' diyerek iftihar etme. Karşında gördüğün asra uymuş, nefis ve hevasına tabi olmuş ve her türlü menhiyâta ve denâete irtikâb eden o vatandaşların bir gün olur da hidayet-i Rabbanî ile gittiği yolu anlar ve derhal doğru yola çevilir de seni utandırır. Onun için bunları hakîr görme. Hakikat yoluna girmeleri için zat-ı ehadiyetten niyaz et. Esas vazifeni yap. Hiçbir zerreye, hiçbir ferde abesiyetle bakma, ibretle nazar et. Eğer elinden gelirse zaman-ı asrın musibetzedelerinin haline acıyarak gece gündüz ağla, feryat et. Zira sana da sirayet etmesi yüzde yüz muhtemeldir."

Nefs-i şeytaniye ne diyor, can kulağıyla dinle. Nefsim dedi: "Beni ikna edebilir misin?" Ben dedim: Hay hay, Cenab-ı Hakkın izni ve keremiyle emir ve teklifi ve Risale-i Nur’un bir kıvılcımını ve Üstad-ı Muhteremin himmetiyle sizi ikna için zekatı, imtiyaz-ı ibâd-ı muhlisîn için sıyâmı, takviye-i din için Haccı, izzet-i İslam için cihadı, ıslah-ı avam-ı nâs için emr-i marufu, zecr-i süfeha için nehy-i münkeri, muhafaza-i dimâ için kısâsı, muhafaza-i akıl için terk-i şarab-ı hamrı, muhafaza-i nesep için terk-i zinâyı emir buyurmuştur. İşte bu emri ve bu teklifi kabul etmeyip harice çıkanlar, sizin saptığınız denâet-i sefihâneye irtikâb edebilirler. Ben ise bu teklif ve emrin hâricine çıkmaktan haya eder, hıfz-ı İlahîye sığınır, Risalet-ün Nur kalesi dâhilinde yaşarım” dedim.

Şeytanet-i nefsaniye dedi ki: "Ey arkadaş! Sen öyle bir kaleye girmişsinki, asırlardan beri emsali görülmemiş, baştan ayağa nur ile inşa edilmiş. O kale-i azîmeye dünya gözüyle bakılamadığı gibi, ne top, ne tüfek, ne tayyare, ne tank ile, hatta ulûm-u fünûnun en son ictihad ettiği birkaç tanesi infilak ederse dünya çerçevesinden oynar diyerek rapor verdikleri atom bombasıyla da yıkılamaz. Velhasıl, bu kale-i mübarekeye beşeriyetin en müdakkik fünunu, şeytanet-i nefsaniyenin en yüksek desîsesi hiçbir tesir yapamaz” der, akl-ı selime teslim olur.

İşte ey ziynet-i dünyayı benim gibi sırtına yüklenmiş etrafını göremeyen dindaş kardeşler! Zaman-ı asrın bütün dünyayı zelzeleye düşüren o dehşetli musibetten kurtulmak ve bütün mevcudatın fahr-ı ebedîsi Resul-ü Kibriya, Habîb-i Hudâ, Muhammed Mustafa (S.A.V) Efendimizin şefâat-i uzmâsına nâil olmak isterseniz saadet-i ebediye yolunun başlangıcı

<p class="arabic" dir="rtl" title="Meal: “Müjdeleyiniz! Şüphesiz cennet, Risale-i Nur'a ihlasla hizmet edenler içindir.”">وَاَبْشِرُوا اَنَّ الْجَنَّةَ لِلْخَادِمِينَ الْمُخْلِصِينَ فِى رِسَالَةِ النُّورِ</p>

nidâsıyla kendisine davet edip müjde veren Cennet-i A'lâ'nın miftahı ve hayat-ı dünyeviyenin refahı ve bütün kitapların fasîhi Kuran-ı Mu'ciz-ül Beyan'ın i'câz-ı manevîsinden çıkan Risale-i Nur’un o metin kalesine gir de kendini kurtar. Ve oradan ferman-ı İlahînin özü ve hulasası olan o mübarek Nur'un mikroskobu yani dürbünü ile kanun-u İlahî sinemasını hakiki gözünle seyret. Senin gördüğün o zâhirî sinema ile kıyas et.

*el-Bâkî Hüve’l-Bâkî*
*Denizli nurcuları namına fakir ve aciz günahkar talebeniz*
*Yakub Cemal*

***
[^1]: İngiltere dindarlarına Asa-yı Musa gibi münasip görülen kitap gönderilmesini muvafık buluyorum.
