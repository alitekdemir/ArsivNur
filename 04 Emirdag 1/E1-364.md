---
title: "Emirdağ-I 364 : Bazı risalelerin yabancı lisana çevrilmesi hakkında"
no: 364
id: "E1-364"
konu: "Bazı risalelerin yabancı lisana çevrilmesi hakkında"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 364 : Bazı risalelerin yabancı lisana çevrilmesi hakkında

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, Sıddık Kardeşlerim!

**Evvela**: Müdakkik ve muhlis Re'fet'in ve sizin ecnebi lisanıyla ve bilhassa İsveç, Norveç, Finlandiya'da hangi lisan daha ziyadedir? Zannımca Alman lisanı olacak. Şimdilik Alman lisanına nurlardan Hüccet-i İmaniyeleri tercüme etmek, onlara göndermek, ben de o fikirlerinize iştirak ederim. Evet Avrupa'nın mağlubiyetinden ve maddi ve manevi, dünyevi tehlikelerinden ancak ve ancak teselli-i mutlakı Kuran'da bulabilirler. Hazret-i İsa Aleyhisselam Havariyyunlara demiş ki: "Ben gidiyorum ki size tesellici gelsin." Yani: “Ahmed Aleyhisselatü Vesselâm, Kuran ile gelsin” demesiyle gösteriyor ki, nev-i beşer hususen bu zamanda, hususen meyus Avrupa'da teselli-i mutlakı Kuran'ın hakaik-i imaniyesinde bulabilirler.

**Sâniyen**: Asâ-yı Musa'nın birinci ve ikinci ve üçüncü ve sekizinci hüccet-i imaniyeleriyle beraber Meyve'nin altıncı ve yedinci meseleleri şimdilik Alman ve Fransız lisanıyla, fakat sıhhatli ve dikkatli tercüme etmeye Medreset-üz Zehrâ'nın erkânları nasıl münasip görürlerse yapılsın. Yalnız, üçüncü hüccet-i imaniye olan “Tabiat” kâfi değil. Başında "Asâ-yı Musa'nın bir parçası" diye yazılsın. Bugün İstanbul'a bir kardeşimiz gidiyor. Onunla da bu meseleye dair oraya cevap gönderdik.

**Sâlisen**: İki gün evvel, erkânlardan Halil İbrahim'in Hasan Feyzi tarzında yazdığı bazı fıkralarını tâdil ve ihtisar ile ve daha münasip gördüğünüz bazı ehemmiyetli parçaları cem edip Asâ-yı Musa âhirinde yazılsın, diye yazmıştık, postaya vermiştik. Dünkü gün Halil İbrahim'in güzel manzumesini aldık. O fikri tasdik etti. Bârekallah dedik. Medrese-i Nûriye kahramanlarından Mehmed Çavuş'un Emniyet Müdürüyle Zülfikar hakkındaki meselesi bu sırada çok güzel oldu. Umuma binler selam. Aceleye geldi, kısa kesiyorum.

*el-Bâkî Hüve’l-Bâkî*
*Kardeşiniz*
*Said Nursî*
