---
title: "Emirdağ-I 352 : Ahmed Fuad'ın bir mektubu"
no: 352
id: "E1-352"
konu: "Ahmed Fuad'ın bir mektubu"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 352 : Ahmed Fuad'ın bir mektubu

<p class="takdim">[Bu ikinci Hasan Feyzi, Ahmed Fuad'ın bu samimi mektubu gerçi ehemmiyetsiz şahsiyetime fazla ehemmiyet... fakat onun fevkalade kendini feda etmek arzusu Lâhika'ya girmeye hak kazandı.]</p>

Şefkatli Üstadımız, çok merhametli Efendimiz!

Nur hizmetlerinde çok geride kalan biz tenbel ve miskin ve çok âciz liyakatsiz şakirtlerinizi ileri saftaki kahraman kardeşlerimize yetiştirerek mücahade-i maneviyeye katılabilmemiz için Isparta Kahramanlar Heyâtı'nın tensib ve teklifi, ve siz Üstadımız Efendimizin de tasvibi ile büyük ve şanlı şehid Merhum Hâfız Ali gibi nuraniyeti, mübarekiyeti ve kudsiyeti, hem büyük nur ailesinin tarihçesine hem islam büyükleri tarihine altın satırlarla yazılmaya elyak bir zatın nurlu elleriyle yazdığı Risale-i Nur Külliyatının ve bütün nur hazinelerinin biz biçarelere teberruu kalplerimize nâmütenahi bir ferah ve süruru bahş etmiştir. Hadsiz minnettarlıklarımızı kalplerimizden taşan şükran hislerimizi huzur-u fâzılânelerinize arz ederek mübarek el ve ayaklarınızdan tâzimle öperiz. Kerîm ve rahîm olan Hâlıkımız bizlerdeki bu ferah ve sürûrun binler kat fazlasını çok şefkatli ve merhametli kalb-i mübarekenize ihsan buyursun, âmin. Ondaki daimi sıkıntıları daimi meserretlere tebdil ve tahvil eylesin, âmin, âmin, âmin.

Aziz Üstadımız Efendimiz! Sıddık Süleyman ve Mübarek Sabri'nin ziyaretinize gelişlerinden bahs ederken, maddi manevi kışın verdiği elîm sıkıntıları münasebetiyle, dünyadan müfarakat ve büyük nur ailesinden iftirak ihtimaline işaretle, bütün aileniz mensuplarının kalbinde ........ ve kabuklanmış bir yarayı tekrar deşiyor ve kanatıyorsunuz. Âh böyle bir yara, öyle bir ızdırab ki, bir yanardağ gibi zaman zaman feveran ederek kıvılcımları dökülen kalpleri dağlıyor.

Evet sizin maddi ve manevi varlığınızdan, sahabet ve himayet kanatlarınız altından ayrılmış olmanın gönüllerimize düşüreceği firak ateşinin şiddetini tasvir edici kelimeleri bulamıyoruz. Buna tahammül ve sabrımız olmadığından bedelinize üçüncü bir kurban olarak bu miskin şakirdinizi feda etmenizi, ayaklarınızı öperek yalvarırım.

O zat-ı fâzılânelerinizin şu fena aleminde bir saat fazla kalmanız âlem-i İslam için ve bilhassa aziz milletimiz ve memleketimiz için hadsiz bir rahmet ve bereket olduğu kadar, buradan bir saat önce müfarakatiniz de telafisi imkansız büyük bir ziyan ve bir ziyâ'dır. Bu ziyâ'ı bir müddet daha geciktirmek bedeline bir kurban ve ikinci bir Hasan Feyzi olarak onun cânibine bu hakîr şakirdinizin gönderilmesinde hiçbir zarar görülmez.

Yâ ilâhe'l-âlemîn! Dünyadan müfarakat ihtimalinden bahseden Üstadımız Efendimizin mektuplarını okuduğum anda kalbe doğan bu hâlisâne dileği dergâh-ı Ulûhiyetine arz ediyorum. Hazret-i Kur'an'dan feyezan eyleyen nûr-u ilm-i İlâhîni, Risale-i Nur ve onun müellifi lisanıyla kulûb-ü mü'minîne akan mecrasını kesme. İmana ve Kuran'a çok şumullü hizmet eden o mübarek lisanı daha uzun müddet susturma. O nurlu kalbi daha çok yıllar işletmek ve yaşatmak ıvazına lazımsa, bu miskin ve ahkar-ul hakîr kulunu fidye olarak kabul et, âmin, âmin, âmin.

Yâ Erhamerrâhimîn! Ahirzamanda Sevgili Habib'inin (a.s.m.) şeriatini ihya yolunda fâni ve cismanî hayatını feda eden Üstadımız Said Nursi Hazretlerini bu fena aleminde ihya eyle ki, o mübarek vücud yeryüzündeki zümre-i muvahhidîn için bâis-i rahmet ve bâdi-i mağfirettir. Sidre-i arş-ı muallâ hürmetine bu âcizâne dualarımızı müstecâb eyle ya Rab, âmin, âmin, âmin. Bi-hürmet-i Seyyid-il Mürselîn ve'l hamdü lillâh-i Rabb-il âlemîn..

Hürmet ve tâzimle el ve ayaklarınızdan tekrar öperim Üstadımız Efendimiz.

*el-Bâkî Hüve’l-Bâkî*
*Eflani Nahiyesi nurcuları namına*
*Çok kusurlu şakirdiniz*
*Ahmed Fuad*
