---
title: "Emirdağ-I 374 : Konyalı Sabri'nin müjdeli mektubu"
no: 374
id: "E1-374"
konu: "Konyalı Sabri'nin müjdeli mektubu"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 374 : Konyalı Sabri'nin müjdeli mektubu

<p class="takdim">[Konyalı Sabri'nin müjdeli mektubunun suretini leffen gönderiyoruz.]</p>

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, sıddık ve eşsiz Üstadım Efendim Hazretleri!

Sizin feyzinizden ve zekânızdan coşan Risale-i Nur’un nuru bütün âlem-i İslamı ihata etmekte berdevamdır. İşte Konya’mızda Şükrü Bey kardeşimizle gönderdiğimiz risaleler ilk mahsuldür. İnşallahu Teâlâ ikinci postada göndereceğimiz, bunun birkaç misli olacaktır. Çünkü herkes yazıyor. Hatta gençlerden yazıp okuması olmayanlar, bu Risale-i Nur’daki ders verme kerametini görünce ihtiyarsız sarılıyorlar. Sebebi ise, yirmi sene medrese görmüş, ismini yazmaktan âciz çok zâtlar olduğundan, hiç mektep medrese görmeyen biçare bir cahil bir ay zarfında Risale-i Nur’u hem yazıyor ve hem okuyor. Bu kerametiniz bütün âlimleri bile hayrette bırakıyor.

İşte Şükrü Bey’le siz Efendimiz Hazretlerine mektup gönderen Ziver kardeşimiz bugün bile Kuran okumasını bilmediği halde, bugün Risale-i Nur’un kerametini bütün Konya halkına göstermiştir. Diğer kardeşimiz Recep te aynı Ziver gibi köylü çocuğudur ve okur yazar olmadığı halde, o da bütün böyle cahil gençleri hayrette bırakıyor. Bu kardeşlerimizi herkese nümune olarak gösteriyoruz ve diyoruz ki: “Risale-i Nur hoca istemiyor. Kim arzu ederse bir ay buna devam etsin, kendi kendine hem okur hem yazar.” Himmet ve kerametinizin bereketiyle, herhangi bir genç bir ay zarfında okur yazar oluyor. Şimdi ekseriyeti kazalar, köyler yazı bilmeyen bazı hocalar bu keramet-i Nuriyeyi görünce herkes yazı yazmaya mecbur oluyor.

Aziz Üstadım! Size ne kadar bu hususta yazı yazsam yazmaktan âcizim. Çünkü Risale-i Nur’a talebe olanlar icabında anasını babasını dinlemediği gibi, canını feda etmeye hazırdırlar. Hatta müteaddid yüksek ailelerden lisenin onuncu sınıfına kadar okuyanlar Kuran dersine devam ettikleri gibi, Risale-i Nur’a da mıknatıs gibi yapışmışlardır. Ve diyorlar ki: “İcabında Risale-i Nur uğruna canımızı bile feda etmeye hazırız.” Artık bu büyük müjdenin tarifini yapmaktan âcizim.

--- Fezai’nin şiirinin bazı mısraları ---

Bu mısralardaki hikmetler, Risale-i Nur’un gösterdiği yolu açık olarak gösteriyor. Burada Mahmud Bey isminde bir kardeşimiz var. Bu hem yüksek bir aileye mensup ve hem de bir câmiin hatibidir. Bu bizdeki Risale-i Nur’un dörtten birini okumuş ve yazmıştır. Ve bütün hocaları evine çağırarak Risale-i Nur’un hikmetini ve kerametini onlara söylemekle beraber ve her hutbesinde hep Risale-i Nur’dan okur ve hususi el ve ayaklarınızdan öper, dualarınızı diler. Maraşlı vaiz hocası Zekeriya Efendi el ve ayaklarınızdan öper ve Ilgın Müftüsü ve Ilgın’da Nebi Efendi kardeşimiz ellerinizden öperler. Ankara’da biri Tıp’ta biri de mühim bir vazifede bu iki kardeşimiz Rıfat’lar ellerinizden öperler. Onlara Ondörde kadar mektupları gönderdim, yazacaklar. Bu risaleleri gönderen kardeşimiz Recep el ve ayaklarınızdan öper, hayırlı duanızı diler. Daha burada çok yazan kardeşlerimiz vardır. Onların risalelerini gönderdiğim zaman isimlerini bildiririm. Bütün buradaki Risale-i Nur’un gençleri, el ve ayaklarınızdan öper, duanızı diler.

Isparta’dan üniversiteye göndermek için Yirmidokuzuncu Mektub’un şimdilik Yedinci Kısmı İşaret-i Seba'dan yirmi aded, yirmi aded Sirac-ül Gafilîn ve Otuzbirinci Mektub’un Lemaları onar aded, on aded Yirmiikinci Sözler ve daha başka eserlerden bedeli mukabilinde istedim. Gençleri bunlarla elde ediyoruz. İlmi ile mağrur hoca efendilere Yedinci Şua’ı ve İhlas Lemasını veriyoruz, derhal teslim oluyorlar. İstanbul’daki talebeler istediğiniz Asâ-yı Musa’dan parçaları tercüme ettirmek için çalışıyorlarmış. Cenab-ı Hak muvaffak etsin. Hac ve ziyaretiniz için müsaade buyurulursa cevap bekliyorum.

*Âciz, günahkâr köleniz*
*Sabri*
