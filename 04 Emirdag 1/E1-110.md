---
title: "Emirdağ-I 110 : Emirdağı Risale-i Nur talebeleri namına Mustafa’nın fıkrasıdır"
no: 110
id: "E1-110"
konu: "Emirdağı Risale-i Nur talebeleri namına Mustafa’nın fıkrasıdır"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 110 : Emirdağı Risale-i Nur talebeleri namına Mustafa’nın fıkrasıdır

<p class="takdim">[Emirdağı Risale-i Nur talebeleri namına Mustafa’nın fıkrasıdır]</p>

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Muhterem ve mübarek Üstadımız Efendimiz Hazretleri!

Nur deryasından almış olduğum bir zerre feyzi bildirmek için şu kusurlu yazılarımı huzur-u âlîlerine sunuyorum. Kusurlarıyla kabulünü rica eder, mübarek el ve ayaklarınızdan hürmet ve hasretle öperim.

<pre>
Hoşgeldin bizlere sen zulmetleri yıkan Nur
 
Safa geldin bizleri candan seven yüce Nur
</pre>

<pre>
Aşkınla ağlamıştık senelerden beri biz
 
Nurunla gülüyoruz işte bugün yine biz
</pre>

<pre>
Bu zamanda bizler hep dalalete dalmıştık
 
Zulmetlerin içinde hemen de bunalmıştık
</pre>

<pre>
Yetiştin imdadımıza Hakk’a şükürler olsun
 
Nur bahrine dalanların kalbleri Nur’la dolsun
</pre>

<pre>
Mübarek Üstadımızın ömrü çok uzun olsun
 
Kurtardı biz âcizleri Hak ondan razı olsun
</pre>

<pre>
Zulmetleri hep yıktın Nur saçtın önümüze
 
Bunu iyi biliriz Hakk’ın lütfudur bize
</pre>

<pre>
Kaleminle yüce Nur, zulmet kabrini kazdın
 
Kaleminle yine sen kalblere iman yazdın
</pre>

<pre>
Hak kitabınla Nur, sen bütün dünyayı gezdin
 
Kararan kalblere sen kaleminle Nur yazdın
</pre>

<pre>
Kendin gelmezden evvel Nur’un geldi bizlere
 
Gösterdin nurunu sen bizdeki bu gözlere
</pre>

<pre>
Bizler bugün nurunla yaşıyoruz dünyada
 
Yine yarın nurunla yaşayacağız ukbâda
</pre>

<pre>
Sen bize Hak’tan gelen hakikatı söyleyen
 
Kötülükleri yıkan iyiliği bildiren
</pre>

<pre>
Hakk’ın nurlu kitabından çıkan büyük bir nursun
 
Dinsizleri, fâsıkları yakan yüce bir nursun
</pre>

<pre>
Vesveseli kalblere iman veren bir nursun
 
Seninle meşgul olan kalbler hakikatini görsün
</pre>

<pre>
Sana sû-i niyetle uzanan el kırılsın
 
Sana sû-i niyetle söz atan dil bozulsun
</pre>

<pre>
Bunu yazan ben değilim, yazdıran sensin ey Nur
 
Verdin nurunu bize, söyleyen sensin ey Nur
</pre>

<pre>
Nurunu görmeyen kör göz varsa senin yüce Nur
 
Açsın gözünü de alsın nurundan ey yüce Nur
</pre>

<pre>
Mücrim olarak geldim kapına ben yüce Nur
 
Şu kemter Mustafa’nın halini bir sen de gör
</pre>

<pre>
Senin kapına lâyık bir hademe değildir
 
Fakat gelmiş kapına onu sen artık güldür
</pre>

<pre>
Emirdağı Risale-i Nur talebeleri nâmına çok kusurlu, âciz Mustafa
</pre>

***
