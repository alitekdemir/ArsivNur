---
title: "Emirdağ-I 142 : Taşköprülü Sadık Bey'in mektubu"
no: 142
id: "E1-142"
konu: "Taşköprülü Sadık Bey'in mektubu"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 142 : Taşköprülü Sadık Bey'in mektubu

<p class="takdim">[Taşköprülü Sadık Bey'in mektubudur]</p>

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Üstadım Efendim Hazretleri!

Faydasız yazı ve mektubumla Üstadımı iz’ac ve kıymettar dakikalarını israf ettirmek istemiyorum. Arzî ve semavî âfâtlara ve maddi cereyanlara karşı Anadolu’nun manevi muhafızı ve beşeriyeti tevhid ve istikamet yoluna misilsiz ve i’cazlı eserleriyle sevkeden ve hissiyat-ı insaniyesini risalelerindeki hakikatlerle kamçılayarak uyandıran, ömrünü ve hayatını bu uğura bezlettiği mahkemelerin uzun müddet ve en ince tetkiki ve zabıtanın her tarafta geniş mikyasta aramasıyla tahakkuk eden bu asrın manevi mebusuna, tarihin burjuva ve engizisyon devirlerinde bile misli görülmeyen tazyik ve işkencelerin yapılma haberleri bana bu feryadnameyi yazarak Üstadımın kıymetli dakikalarını bir an için işgal etmek cüretini verdi. Mükellef bulunduğu halde hiçbir kardeşine, hatta Üstadına bile üzerine farz olan teavün-ü İslamiye borcunu ödeyemeyen biçare kitleler meyanında bir ferd olarak bulunuyorum. Ve bu tazyiklerle ezilen ruhumun iniltilerini Üstadıma duyurarak elemlerine bir kat daha eklediğimden dolayı kusurumun afvını hâk-i pâyinden rica ederim. Cenab-ı Erhamürrâhimîn’den saadet ve İslamiyet güneşinin bir an evvel doğmasını niyaz ederek ebed yolunda ve ebedde dahi muhtaç olduğum büyük büyük, pek büyük Üstadımın kudsî teveccühlerini ve şifadâr dualarına daimî ihtiyacımı arzederek, mübarek el ve ayaklarınızdan öperim Üstadım Efendim Hazretleri.

Talebelerinizden çok kusurlu ve âciz ve teveccühünüze muhtaç Hıfzı ve Mustafa Osman, hürmetlerini arzederek mektubuma iştirak ederler efendim...

Her an ruhu ağlayan, teselli ve şifayı Risale-i Nur’u yazmakta bulan, âciz, biçare ve fakir, Taşköprülü talebeniz,

*Sâdık*

***
