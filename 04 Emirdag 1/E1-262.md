---
title: "Emirdağ-I 262 : O mecmua, iman tılsımlarının en mühimlerini halletmiş"
no: 262
id: "E1-262"
konu: "O mecmua, iman tılsımlarının en mühimlerini halletmiş"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 262 : O mecmua, iman tılsımlarının en mühimlerini halletmiş

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Okunan ve yazılan Zülfikar mecmualarının harfleri adedince Allah’ın selamı, rahmeti ve bereketleri üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ بِعَدَدِ حُرُوفَاتِ ذُوالْفِقَارِ الْمَقْرُوئَةِ وَالْمَكْتُوبَةِ</p>

Aziz, sıddık mübarek kardeşlerim ve vârislerim ve hakiki akrabalarım!

**Evvela**: Merhum Büyük Ali'nin tam vârisi ve tam bir sistemi ve merhum Abdurrahman'ın tam misli ve halefi ve mübareklerin pehlivanı ve kahramanı Küçük Ali'nin [^1] iki büyük ve pek güzel hediye-i Nuriyesini aldık. Fakat Zülfikar'ın âhirinde Hizb-i Nuriye'nin parçası yazılmamış. O parçayı da aynı kıtada o hârika kalemiyle yazsın, bana göndersin.

Hem Tılsımlı mecmuanın Yirmiikinci Söz’ü Hüsrev’in yazısına benziyor. Demek o da mübarek ve âlî iki Ali’nin fikirlerine iştirak ediyor. Öyle ise ben de iştirak ederim. Hakikaten o mecmua, İslamiyetteki iman tılsımlarının en mühimlerini hall ve keşf ve mükemmel izah etmiş. Zülfikar ve Asâ-yı Musa’dan sonra makine ile teksir edilse, fakat ona bazı ilâveler olsa ve kısmen ta’dil edilse daha güzel olur. Sizin tensibinize havaledir.

**Sâniyen**: Benim hâlim ve vaktim müsaade etmediği için hususi mektuplara cevap veremediğimden, yazanlar gücenmesinler. Zülfikar sandığı içindeki güzel mektupta isimleri bulunan Kozca Hatibi ve Ali Osman ve Mehmed ve Sâlih ve Barla ve Bedre ve Eğirdir’deki arkadaşlarına mâşallah ve bârekallah deriz ve selam ederiz. Umum kardeşlerimize selâm.

*el-Bâkî Hüve’l-Bâkî*
*Kardeşiniz ve duanızdan her vakit istifade eden*
*Said Nursî*

***

***
[^1]: Ben Küçük Ali'nin bayram tebrikini ve iki mecmua hediyesini yazan başka bir Ali zannetmiştim. Acaba bu kimdir diye hayret ederdim.
