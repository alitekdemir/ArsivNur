---
title: "Emirdağ-I 403 : Ala Mescid Köyü imamı İbrahim Edhem Talas’ın mektubu"
no: 403
id: "E1-403"
konu: "Ala Mescid Köyü imamı İbrahim Edhem Talas’ın mektubu"
bolge: "Emirdağ"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 403 : Ala Mescid Köyü imamı İbrahim Edhem Talas’ın mektubu

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

<p class="arabic" dir="rtl" title="Meal: 'Her kim burada ikrar verirse mahrem ebrar olur..'">هَرْكِه دَادْ اِقْرَارْ اِينْجَا مَحْرَمِ اَبْرَارْ شُدْ</p>

<p class="arabic" dir="rtl" title="Meal: 'Kalbi Risale-i Nur'un aşkından pür-envâr olur.'">قَلْبِ آنْ اَزْ عِشْقِ رِسَالَهءِ نُورْ پُرْ اَنْوَارْ شُدْ</p>

İmanımızı nûrun-alâ-nûr eden candan sevgili Üstadımız Efendimiz Hazretleri!

Mahall-i iskanım olan Balıkesir, Kırkağaç havalisindeki nurcu kardeşlerimizi ziyaret için iki hafta mezuniyetle gittim. Elhamdulillah ziyaret ettim. Oranın nurcu kardeşlerimizin yirmibeş kadara bâliğ olduğunu şimdiki hâl-i hazırda Risale-i Nur'a hevesi, seviyeleri, Hâlık-ı Kainat Hazretlerinin inayet hikmetiyle ve Mucizat-ı Ahmediye (a.s.m) ile ve siz Üstadımızın dua ve himmetinizle Risale-i Nur o muhitte gayet büyük bir rağbet kazanmıştır.

Âcizane o kardeşlerimin Risale-i Nur'a tâzimen faaliyetlerini ve Risale-i Nur’un her vardığı karanlık yerleri ve kararmış kalpleri ân-ı vâhidde aydınlık aydınlık içinde bıraktığının tesirini görünce sürurumdan ağlamaya başladım. Gayet çok iftihar eyledim. Ve İnşallahu Teala kendilerinden ve herbirinin kısa künyesiyle talebeliğe kabulü hususunda istirhamkarane bir mektup göndereceklerdir. Yalnız ben âcizin kalbimde bir endişe vardı. O da âcizane zat-ı fâzılanelerine arz-ı ihtiramat ve kölenizi de nurcu kardeşlerimizin en geri sınıfına ve en tenbel bir şakirdi olarak kabulü hususunda bir mektup göndermiştim. Kabul olacakmıyım acaba, çok tereddüdde idim. Avdetimde Ala Mescid köyüne geldiğimde nurcu kardeşlerimden Mustafa Hoca, Ahmed Hamdi Çavuş ve Abdülkadir kardeşlerim beni görünce dediler ki: "Müjdeler olsun, Üstadımız Efendimiz Hazretlerinden mektubun cevabı geldi." Ve okumaklığım için bana verdiler. Verdiler ama, o mübarek mektub-u şerifi okumak için sürurumdan mecal kalmadı. Acaib bir hal vâki oldu. 130 hanelik olan Ala Mescid Köy âcizâneme dar geldi. Artık o mesut günümüzün tarihini bulunduğum odamın başım ucuna yazdım. Yalnız âcizânemi değil umum nurcu kardeşlerimizin kalplerini tenvir edip şereflendiren mektubunuzda Risale-i Nur’un intişarı hakkında çok yüksek faaliyet ve cesaret gösteren Medresetüzzehra erkanı olan ağabeyimiz Hüsrev ve kardeşlerimize buyurmuşsunuz ki: "Hakkımda olan senaları kaldırıp sonra Lâhika'ya geçiriniz." Köleniz Lâhika'ya geçecek kadar olmadığım gibi, âcizane fâzılânelerinizin şahs-ı âlînizi medih ve sena etmedim. Ve hata diye buyurduğunuz âcizânem, bilmeyerek değil bilerek ve düşünerek yazdım. Gerçi Yirmiyedinci Söz'de buyurmuşsunuz ki: “Sahabelere kimse erişemez.."

Muhterem Üstadımız Efendimiz! Gerçi bir miktar tâciz edeceğiz. Lütfen ve hâlimize merhameten af buyurmanızı göz yaşlarımızla yalvarırız. Köleniz her nerede olursa olsun hak hakikati zâhiren görüp ve kalben tasdik ettikten sonra hâşâ-min-huzûr bir takım enaniyetlilere var kuvvetimle müdafaa etmeye her vakit her an hâzırım. Çünkü hak hakikatı gizlemek adeten değil, hakiki ve kati bir cürümdür.

Şimdiye kadar emsali nâdir değil, tamamen emsâli bulunmayan Risale-i Nur gibi tesirli ve dinini imanını herkesin anlayacağı şekilde bir kitap olmadığını enaniyetli hocalardan başka bütün ehl-i iman takdir etmektedir. Bilhassa zindandan daha karanlık bu fesad zamanında hakiki uhrevî bir ilaç hükmünü alan Risale-i Nur’un intişarı hakkında yılmadan usanmadan ve herşeyi gözüne alan ve hertürlü meşakkatlere katlanan, her fedakarlığı esirgemeyen, siz Üstad değil misiniz? Bu da şahsınızı medih ve sena mıdır? Bunu da söylemeyelim mi? Bu asırda hiç âlim hoca yok muydu? Bu sefer mezunen Balıkesir'e gittiğimde Eski Belediye Meydanında gazete bayiinin dükkanı önünden geçerken birçok dinî mecmua ve gazeteler gözüme ilişti. Hemen dört tanesini aldım. Bu mecmua ve gazeteler bu sene intişar etmektedir. Risale-i Nur ise 50-60 senedenberidir. Bu gazeteci muhterem âlim müellif hoca efendiler, memleketimize bu sene mi geldiler? Daha evvelden bu memlekette değilmiydiler? Hususen 1324 Hürriyet İlanında Avrupa filozoflarının çirkin akide tohumlarını memleketimize saçmak istediği zaman sancak-ı şerifi ile Ayasofya Cami-i Şerifi'nde Avrupalılara karşı binlerle halk ile miting yapıp ve Avrupanın efkâr-ı nâşiri olan matbaaları, hükümetin şerefinin muhafazası ve din-i Muhammediyenin (a.s.m) selametliği için tahrip edilmedi mi? bunu da söylemeyelim mi?

Sevgili Üstadımız Efendimiz! Ehl-i imana hakikat yolumuzu şu cümlelerle arz etmeyi münasip gördüm:

<pre>
Şem'-i rûhumuzla cismimizi pervane düşürdün
Hayfâ yolumuzu kendimizi ummana düşürdün

Takdir edemeyiz derd, derûnumuzda elemimiz var
Mevla'yı severseniz söyletmeyin, gamımız var

Dinleyin sözümüzü ey ehl-i iman, öz ki edâdır hakka dost
Ey münkir bizim sohbetimizi gel gör, bütün derdlere devâdır hakka dost

Risale-i Nurları okumak cana safâ, ruha gıda, hakka dost
Risale-i Nur'u yazmak kalbe cilâ, aşk-ı Hudâ'dır, hakka dost.
</pre>

Siz Üstadımız Efendimiz Hazretleri! Din-i Mübîn hakkında yapmış olduğunuz hizmetleri bilhassa filozofların en tazyikleri zamanlarında bile bilâ-tereddüt haktan başka hiçbir şeyden yılmayan nur-u Muhammediyeyi (a.s.m) herkesin anlayabileceği bir şekilde ehl-i imanı âgâh ettiğinizde, o zaman mezkur mecmua ve gazetelerin cismi değil ismini anmak, kimin haddi vardı? Acaba bunu da söylemeyelim mi? Yüzünüze karşı medh ü senayı asla ve katiyen kabul etmediğinizi çok iyi biliriz.

Mâmâfih bir deryaya bir taraftan değil bir kaç yerden bulanık çay aksa bulandırmaz. Sonra halk beyninde hakkınızda dil uzatacak kimse olmaz. Hatta ehl-i İslam ehl-i iman değil, belki hiç iman ve islamlık ile alakası olmayan gayr-i müslimler bile hak hakikati görünce birşey söylemeye cüret edemezler, belki takdir ederler. Risale-i Nur’un siyaset ile, politika ile, fırkacılık ile alakası olmadığını ve ancak gaye-i fikri ebedî hayatın vesikası bir terhis tezkeresi olan iman yolu olduğunu güneşten daha ayan olduğunu gördüğümüz halde ne için bu zamanın uhrevî en elzem ilacı hükmünde olan Risale-i Nur'a el birliğiyle sarılıp bir vücut gibi bir kardeş gibi Risale-i Nur'u hem yazalım, hem okuyalım, hem de din iman yolunda sapmış din kardeşlerimizi hiçbir şey matlup ve maksat etmemek şartıyla âgâh etsek olmaz mı?

Hem bu iman yolu hakkında hükümetten korkacak birşey yoktur. Hükümetimizin politikasına ve kanunlarına aykırı bir hareket olmadığı gibi, esas hükümetten korkulacak şeylerden korkmayız. Türk milletinin namus ve şerefini ecnebilere karşı tahkir eder derecesinde "Türkiye dinî, ilmî hocalarını gerek hükümet gerek Türk milleti idare ettiremiyor da köy köy kapı kapı geziyorlar." Ecnebiler bu sözü bize söylemezler mi? İşte milleti seven sayan öyle hem dinin hem kanunun emirlerine mugayir çirkin hallerden vazgeçmeliyiz. Biz Hâfız ve Hoca Efendiler, Bediüzzaman nur-u Kuran'la yalnız ehl-i İslama değil umum insanlara bir uhrevî sofra kurdu. Ve herkesin iştihasına göre uhrevî leziz yemeklerle tezyin eyledi. Nasibi olup yiyen ve din kardeşlerine takdim eden fevz ü necat buldu.

Bin üçyüz sene evvelinden Türkler birçok dinleri kendilerine rehber olarak kabul ettiler. Din-i Muhammediye (a.s.m) zuhurunda ve Hazret-i Kuran-ı Azîmüşşan'da olan bu evâmir-i ilahiyeyi kendilerince pek doğru ve uygun bulduklarından ve yekdiğeriyle kabile kabile aralarında kavga eksik olmazdı. Halbuki Hazret-i Kuran bunları dost-düşman, fakir-zengin, küçük-büyük bir safta hakkın divanına durmayı ve hakkıyla evâmir-i İlahiyeyi yerine getirene kalbine ilham-ı Rabbanî vaki olduğunu Türkler görünce din-i Muhammediye (a.s.m) uğrunda her türlü fedakarlıklardan kendilerini esirgemedikleri gibi, en aziz olan canlarını da bilâ-tereddüt feda ettiler. İşte şimdiki medenî âlem bütün evsafıyla medeniyeti Türklerden aldılar. Bu aziz necip Türk Milleti ve bizim ecdadımız bu Din-i Mübîn'i dokuzyüz sene âlem-i kâinata hayret verici idaresini hükümet-i hâzıra pekâlâ bilir. Ve bildiği için yalnız hârice karşı lâ-dinî ilan etti. Yoksa kendi milletine "Türklerin dini yoktur" demez ve diyemez. Her ne ise...

Risale-i Nur müellifi ve şakirtlerini mahkemeye sevk etmenin sebebi ise iki cihettendir:

**Birinci Cihet**: Bir kısım tarikatçi fakat enaniyetli zatlar sebep oldular. Bu vaziyetlerine âgâh olan Hükümet "Acaba Bediüzzaman'da öyle çirkin vaziyet olup olmadığını?" adlî muvazene olan mahkeme terazisine koyup tarttılar. Netice-i mahkemede gerek Risale-i Nur müellifini gerek şakirtlerinin beraatini ve bir ucu arş-ı a'zamda olan Risale-i Nur’un intişarına serbest olmasına karar verdiler.

**İkinci Cihet**: Akıldan fikirden istifa etmiş bazı küçük memur ve zabıta, Hükümete yüzlü görünüp mansıb kazanmak yahut başka bir menfaat ve matlup sebebiyle dinsizliği siyasete, siyaseti dinsizliğe alet ederek Hükümetin yüksek memurlarını evhamlandırarak her ihtimale karşı acaba diye mahkemeye sevkedildi. Hem netice-i mahkemede, hem ehl-i vukufun tetkikinden sonra yalnız Türk milletine değil, bütün kainatın zamanın en ziyade gerek uhrevî, gerek dünyevî ihtiyacı olan Hâlık-ı Zülcelal'in bizzat kendi kelamı olan Kuran-ı Azîmüşşan'ın hakiki tercümanı olan Risale-i Nur’un serbest intişarına müsade edildi.

Bediüzzaman'ın göz nezaretinde bulunmaklığının sebebi de şudur:

Bu mesele hükümet-i hâzıranın kendisinin seref bir efkâr-ı manevisidir. Yoksa hükümet-i cumhuriye şimdi değil ilk bidayetinden beri Bediüzzaman'ı insaniyet terazisinde muvazene etti. Onun temsil ettiği Risale-i Nur ve şakirtlerinin şahs-ı manevisi şimdi âlem-i beşeriyette bütün evsafıyla ve dinin ve insanlığın bütün memdûhasıyla o manevi şahıs muttasıf olarak hakiki kusursuz hem zerre miktarı lekesiz halk olunmuş ve gaye-i fikri beşer âlemini hiçbir matlub ve maksad olmamak şartıyla rahmet-i İlahiyeye kavuşturmak için halk olunmuş, yegane dünyanın en dindar ve en büyük mürşididir.

Muhterem Üstadımız Efendimiz Hazretleri! Bulunduğum Ala Mescid Köyünden zîrdeki esâmîleri yazılı kardeşlerimin kendi istek ve arzularıyla şakirtliğe kabul buyurmaklığınızı can-ı gönülden göz yaşlarıyla yalvarırlar.

1- Molla Mestan 2- Mustafa Hoca 3- Ahmed Hamdi Çavuş 4- Abdülkadir 5- Ali Şengül 6- İsmail Pala 7- Mehmed Pala 8- Hasan Koçak 9- Abdullah Çavuş 10- Ahmed Kılınç 11- Mehmed Atmaca 12- İbrahim Kaygusuz 13- İbrahim Caran 14- Bekir Aktaş 15- Ahmed Koçak 16- Mustafa Ceviz 17- Ahmed Akçay 18- Mustafa Yılmaz 19- Hasan Esen.

Risale-i Nur, Cenab-ı Hakk'ın inayetiyle ve siz Üstadımız dua ve himmetinizle ve bütün nurcu kardeşlerimizin dualarıyla yakın vakitte çok terakki edeceğine kàni olmanızı ve bu hususta müsterih ve müteselli olmanızı ve mübarek gönül-ü şerifinizi daima mesrur bulundurmanızı istirham eyleriz. Siz Üstadımız Efendimiz memnun ve mesrur bulundukça biz de kendimizi büyük bir bahtiyar addedeceğimize şüphe etmeyiniz. Hayır ve duanızı bekleriz.

<pre>
Hey hey, nedir ol hâl-ı muanber rûh-u enver
Ol sâkî-i kevser, ol rûh-u musavver

Seyret nice cem eylemiş ol nûr ile nârı
Zîsanat-ı cârî, zîkudret-i Bârî

Nur şakirtlerini kıtâr eyledi tarîk-i Muhammed
Ol Şâh-ı Mümecced, ol matlab maksada

Ey münkir sen olsa görsen bu pîş-i kıtârı
Çek aşk eyle bariyi, dert eyle hârrı

Ey vâhime, ey vâlih, ey şûrîde, ey şeydâ
Ey peste-bâ, ey divane ve rüsvây

Derd ile bela ile geçir leyl ü nehârı
Kıl nâle-i vizârı, nûş eyle bihârı

Yar yüreğimizi del ciğerimizi gör ki neler var
Nur şevkiyle doğrudan doğruya Hakk'a haber var

Ya Rab! Nurcuları Hazretine râhı bağışla
Ya derd ile bir âh-ı sehergâh bağışla

Aldın dil-i gümrâhımızı koydun bizi bî-dil
Bari yerine bir dil-i âgâh bağışla.
</pre>

*Ala Mescid Köyü imamı*
*İbrahim Edhem Talas*

***

> 1. Hürriyet İlanı (Rumî 1324 > Miladi 1908)
