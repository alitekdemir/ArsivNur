---
title: "Emirdağ-I 117 : İslamköylü Mustafa'nın mektubu"
no: 117
id: "E1-117"
konu: "İslamköylü Mustafa'nın mektubu"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 117 : İslamköylü Mustafa'nın mektubu

<p class="takdim">[Bu mektubu lâhikaya yazınız ve merhum Süleyman’ın akrabasını benim tarafımdan tâziye ediniz. İslamköylü Mustafa'nın mektubudur.]</p>

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Üstadımız Efendimiz Hazretleri!

Merhum ve şehid ve Nur’un kahramanı olan Hâfız Ali Efendi’nin (r.h.) talebelerinden Molla Süleyman Efendi, bu adam beş altı senedir kemal-i sadakatla, bîfütur Risale-i Nur’a hizmet etti ve hâlen etmekteydi. Hüccetullah-il Baliğa’nın dokuz hüccetini bitirmiş ve Meyve Risalesi’nin Sekizinci Meselesinin hitâmına yaklaşmış ve Asâ-yı Musa Risalesini tamamlamaya ahdetmiş olan bu 65 yaşında ihtiyar Süleyman Efendi, manevi kılıç olan kalemini bırakarak emr-i hak olan eceline:

"Yâ ecel, sen hoşgeldin. Cenab-ı Erhamürrâhimîn’den bana terhis tezkeresini getirdin. Elhamdülillah, ben Cenab-ı Hak’tan gelene razıyım fakat Cenab-ı Hak kemal-i iman nasip etsin. Hem imanımı ins ve cin şeytanlarından ve beni kabir azabından muhafaza etsin. Ve sual meleklerimi câni ve katillere gönderdiği dehşetli melaikeler gibi değil, padişahın bir ziyafetgâhında iki arkadaşın musalahakârane birbirlerinin hal ve ahvallerini sorar gibi melaikelerini göndersin, âmin."

*İslamköylü Mustafa*

***
