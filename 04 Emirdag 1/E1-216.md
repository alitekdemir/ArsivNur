---
title: "Emirdağ-I 216 : Şamlı Hâfız Tevfik'in bir mektubu"
no: 216
id: "E1-216"
konu: "Şamlı Hâfız Tevfik'in bir mektubu"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 216 : Şamlı Hâfız Tevfik'in bir mektubu

<p class="takdim">[Risale-i Nur’un başta başkâtibi Hâfız Tevfik’in bu fıkrası Lâhika’ya girsin. Çok ilişemedim. Hatırını kırmamak için tadil etmedim.]</p>

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Pek sevgili ve faziletmend Üstadım Efendim Hazretleri!

Hadd ü hududsuz ve nihayetsiz tahassürlerle selâm-ı âcizîyi ba’d'e-t tebliğ mübarek ellerinizi öper ve beş vakit namaz ba’dinde zat-ı fâzılanelerinin sıhhat ve âfiyetlerinin devamı ve ömrünüzün efzuniyetini hizmet-i Kuran ve şeriat-ı Ahmediye ve Kuran-ı Hakîm’e merbut bulunan Risale-i Nur’unuzun ikmali hususunda kıtmiriniz ve fakiriniz olan kardeşinizin âciz lisanı döndüğü kadar Cenab-ı Perverdigâr hazretlerine ruz u şeb yalvarmak virdimdir, Efendim!

Âh hasret, âh hasret Üstadım! Bu hasret ateşi ârâmsız cism-i âcizîyi her an yakmaktadır. Heyhat ne yapayım Efendim! Elim ermez, gücüm yetmez. İnşallah an-karib-üz zaman Hallâk-ı Lemyezel Hazretleri pek yakın vakitte serbest mülâkatlar nasib edecektir. İnşallah sümme inşallah ve sümme inşallah.

Nur-u Muhammedî (a.s.m.) ile nurlanmış ve buy-i Nebevî ile kokulanmış ve Kuran-ı Hakîm’de mezkur olan üzerinde Cennet rayihası olan Reyhan denilen o çiçeğin Cennet rayihasıyla rayihalanmış olan nurlu Üstadım Efendim Hazretleri! Cenab-ı Hak Celle ve Alâ Hazretleri, Sure-i A’raf’ta nass-ı kâtı’ ile Nebiyy-i Zîşan (a.s.m.) Efendimize irsal buyurulan şu âyet-i celîlede, Allahu a’lem bissavab ve muradihî, rahmet-i İlahiyenin ne kadar büyük ve yüksek ve son derece büyük her zîruha nefi’li ve ölmüş arzı ihya edip nâtık ve gayr-ı nâtıkların iaşelerini her cihetle temine medar olduğunu kullarına bildirmek ve tebliğ etmek üzere Resul-i Kibriya Efendimize (a.s.m.) Cibrîl Aleyhissalâtü Vesselâm vasıtasıyla inzal buyurulmuştur.

<p class="arabic" dir="rtl" title="Meal: “Rahman ve Rahîm olan Allah’ın adıyla.”">بِسْمِ اللّٰهِ الرَّحْمٰنِ الرَّحِيمِ</p>

<p class="arabic" dir="rtl" title="Meal: “O, rüzgarları rahmetinin önünde müjde olarak gönderendir. Nihayet rüzgarlar ağır bulutları yüklendiği vakit, onları ölü bir belde (yi diriltmek) için sevk ederiz de oraya suyu indiririz. Derken onunla türlü türlü meyveleri çıkarırız. İşte ölüleri de öyle çıkaracağız. Ola ki ibretle düşünürsünüz.” [A'râf Sûresi, 7:57] * “Allah doğru söylemiştir.”">وَهُوَ الَّذي يُرْسِلُ الرِّيَاحَ بُشْرًا بَيْنَ يَدَيْ رَحْمَتِهِ حَتّٰى اِذَا اَقَلَّتْ سَحَابًا ثِقَالاً سُقْنَاهُ لِبَلَدٍ مَيِّتٍ فَاَنْزَلْنَا بِهِ الْمَاءَ فَاَخْرَجْنَا بِهِ مِنْ كُلِّ الثَّمَرَاتِ كَذٰلِكَ نُخْرِجُ الْمَوْتٰى لَعَلَّكُمْ تَذَكَّرُونَ * صَدَقَ اللّٰهُ الْعَظِيمْ</p>


Efendim şu âyet-i celile <span class="arabic" dir="rtl" title="Meal: “Allah daha iyi bilir.”">اَللّٰهُ اَعْلَمُ</span> , <span class="arabic" dir="rtl" title="Meal: “Gaybı Allah'tan başkası bilemez”">لاَ يَعْلَمُ الْغَيْبَ اِلاَّ اللّٰهُ</span>(Neml Sûresi, 27:65 den alıntı) Hallâk-ı Lemyezel Hazretleri evvela rahmete işaret olan rüzgârı müjdeci olarak gönderiyor. Arkasından rahmet-i İlahiye olan yağmuru ölmüş arz üzerine gönderip o ölü bulunan arza yağmurla hayat verip kuvvet ve kudretiyle o ölü arzda herşeyi yetiştirip kullarını infak ediyor. Bu ölmüş ve herşeyden uzaklaşmış ve hatta âdeta hayat ile memat arasında çırpınarak büyük ölüme sürüklenmekte olan ümmet-i merhumeyi bu pek korkunç olan dinsizlikten kurtarmak için Cenab-ı Hak, ölmüş arza yağmur ile hayat verdiği gibi, Hallâk-ı Kerim bu ümmet-i merhumenin tahlisi için Üstadıma kendi kudret ve azametiyle ihsan buyurduğu ilim ile ve manevi cedd-i a’lânız bulunan Resul-i Ekrem Aleyhissalâtü Vesselâm Efendimiz Hazretlerinin manen ahfadı bulunduğunuz cihetle Nebiyy-i Âhirzaman hazretleri de siz Üstadıma “Kalk evlâdım, Kuran-ı Hakîm’in kırk vech-i i’cazı üzerine i’caz edilmek zamanı geldi, i’caz et ve ümmetimi kurtar.” emr-i Peygamberîsiyle emrolunup bu vazifeyi aldınız. Cenab-ı Hak ve Resulullah Efendimiz (a.s.m.) sayesinde Kuran’a, dine ve şeriata çok büyük hizmet ettiniz. Allah kabul etsin ve sa’yiniz meşkûr olsun, âmin.

Sevgili Üstadım! Hatta değil müslümanlar belki umum gayr-ı müslimler dahi tefsir buyurmuş olduğunuz Risale-i Nur’un ahkâmına cümlesi muhtaç ve müştaktırlar ve bilumum insan tabakatından olanların susamış bulunanları bu Risale-i Nur’un nur nehrinden o şifalı suyu içmeye son derece şitab ediyorlar efendim.

Sevgili Üstadım! Sizin bu zaman için lütf-u İlahiyle gönderilmenizde Cenab-ı Hakk’ın büyük hikmetleri var. Yolunu kaybeden ümmet-i merhume mühlik karanlıkta kalmış, hiçbir tarafını göremeyip hak ve hakikat ne olduğunu tamamen şaşırdığı bir zamanda Cenab-ı Hakk’ın siz Üstadımı bu ümmet-i merhumeye kaybettiği hakikat ve şeriat yolunu ve ahkâmını göstermek hususunda gönderilmeniz pek büyük ve çok büyük bir kudrettir. Bu meselede şek ve şübhe yoktur efendim. Boşa gitmedi efendim.

İnşallah Cenab-ı Hak arzı yağmurla ihya ettiği gibi, âhirette de umum insanları hayata irca ettiği günde siz dünyada yolunu ve edyanını unutmuş ve uzaklaşmış bulunan ve ümmet-i merhumeden olan biçarelere “Geliniz, gafletten gözünüzü açınız. Şeriat-ı Garra-i Ahmedî’nin (a.s.m.) kitabı bulunan o nurlu Risale-i Nur’u okuyup hayat-ı ebediyenin yolunu öğrenip edyanınızı muhafaza ediniz” diye 130 küsur Risale-i Nur’un sözleri, keza ve otuz küsur mektuplar ve keza lemaatlarıyla bütün dünyaya Cenab-ı Hakk’ın emri ve Resulullah (a.s.m.) Efendimizin müsaadesiyle o nur kılıcıyla mücahedeye girdiniz. Avn-i Hak ve himmet-i Resulullah (a.s.m.) ile cihada galebe ettiniz. Rabbim âhirette aynen böyle kabul buyursun efendim!

Üstadım! Şu sözler, Resul-i Kibriya Efendimizin hadîs-i Peygamberîsini hutur ettirdi, öyle yazdım. “Tevfik bana makam veriyor” demeyiniz. Yalnız fem-i saadetten çıkıyor. Hadîsten efendim yazmaya da hakkım vardır zannediyorum.

<p class="arabic" dir="rtl" title="Meal: “Ümmetimin âlimleri Beni-İsrail peygamberleri gibidir.” (Hadis) “Resulullah doğru söyledi.”">عُلَمَاءِ اُمَّتِى كَأَنْبِيَاءِ بَنِى اِسْرَائِيلَ، صَدَقَ رَسُلُ اللّٰهِ</p>

Sadaka Resulullah. İnşallah Efendim, Üstadım da şeksiz Peygamberimizin tarif ettiği ulemadansınız. Eğer böyle olmasaydı, size dünyada böyle vazifeler tahmil edilmezdi. Cenab-ı Hak Kitabullahında ve Resulullah Efendimiz (a.s.m.) de diğer hadîslerde buyurmuşlardır. Ülema-i hakikat olanlar da, âhirette Peygamberlerden sonra şefaat edeceklerini Sahib-i Şeriat göstermiş. Ben kıtmiriniz de o günde fakir ve hakir kardeşiniz, o günde siz efendimden şefaat beklerim.

*Şamlı Hâfız Tevfik*

***
