---
title: "Emirdağ-I 415 : Eskiden düşündüğümüz Tarihçe-i Hayat, Siracünnur namını aldı "
no: 415
id: "E1-415"
konu: "Eskiden düşündüğümüz Tarihçe-i Hayat, Siracünnur namını aldı"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 415 : Eskiden düşündüğümüz Tarihçe-i Hayat, Siracünnur namını aldı

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, sıddık kardeşlerim!

**Evvelen**: Nasılki Denizli hapsimiz Âyet-ül Kübra’nın fütuhatına büyük bir sebep oldu. Aynen öyle de bu hadise dahi Zülfikar ve Asâ-yı Musa fütuhatına parlak bir vesile olduğuna çok emareler var. Zaten hükümetin eline geçen kısım onların hakkı imiş. Onların daha ziyade o Nurlara ihtiyacı varmış. Hatta Diyanet Reisi birisine demiş: “Maneviyatın en büyük mütehassısı bu eserdir.” Ve onun otomobili parçalanması hâdisesinde hayatını kurtarması, Zülfikar’ı çok takdir etmesinin bir kerameti olduğunu itiraf etmiş. Demek o derece takdir ettiği halde müdafaa etmediğinden, otomobilinin parçalanması bir şefkat tokadı olduğunu zımnen ikrar etmiş gibidir. İnşallah bu eserler kendi kendilerini müdafaa ederler.

**Sâniyen**: Makine meselesinde Sav kahramanlarından Mehmed Çavuş’un fikri güzeldir. Hem diyebilirsiniz ki: Yazı makinesi pek çok insanlarda var, serbesttir. Hem matbaa kanununa dahil olmadığına kanaatımız vardı. Hem hatırımıza gelmiyordu ki, bu cihette itiraz edilecek.

**Sâlisen**: Kastamonu havalisinin kahramanı ve Nur dairesinin bahadırı kardeşimiz Sadık Bey’in şuhur-u selâse ve leyle-i Regaib tebriki ve bu biçare kardeşinize manevi tarihçe-i hayatını daha geniş bir tarzda bir mecmua tarzında neşrine dair fikrini çok güzel gördük, bârekâllah dedik. Zaten eskiden düşündüğümüz tarihçe-i hayat, Siracünnur namını aldı. Bu yeni şekildeki mecmua, Sadık’ın ve Mehmed Feyzi’nin hissesine düşüyor. O mecmuayı da onlar çıkarmaya haklarıdır. Kahraman Nazif de yardım etmeli. Fakat oniki adet parçalarda onlar münasip görmedikleri cümleleri kaldırmasına onlara izin veriyorum ve ıslahını da onlara havale ediyorum. Hususen eski Divan-ı Harb-i Örfî’deki müdafaatın Risale-i Nur mesleğine uymayan bazı cümleleri tayyedilsin ve Eskişehir müdafaatında da kardeşlerimizin hatırı için bazı pek yumuşak ve musalahakârane tabirat tâdil veya tayyedilsin. Ve Denizli müdafaatındaki tekrar eden cümleler ihtisar edilsin. Hem taksim-ül a’mâl suretinde Sadık ve Feyzi’ye yardım için bazı has kardeşlerimiz, o oniki parçadan bir parçayı bulsun, yazsın, onlara versin. Ve daha yağlı kâğıda yazılmadan ben de bir defa görsem münasiptir. Size havale ediyorum. Siz daha iyi bilirsiniz. Sadık Bey’in mektubunu Mehmed Çavuş’un mektubuyla mehaz olmak için birlikte size gönderiyorum.

**Râbian**: Nur’un erkân-ı mühimmesinden ve Nurlara karşı harika bir alâka ve sadakatle takdirkârane eskiden beri fıkraları Lâhika’yı ziynetlendiren kardeşimiz Halil İbrahim’in bu defaki kısacık manzumesi güzeldir. Fakat vakit bulamadım ki tam dikkat edeyim. Sonra size gönderilecek. Hem ona, hem onun mektubunda isimleri bulunan eski ve yeni kardeşlerimize pek çok selam ediyoruz ve umumunuza da hem selâm, hem dua, hem dualarınızı istiyoruz.

*el-Bâkî Hüve’l-Bâkî*
*Hasta fakat mesrur ve müferrah kardeşiniz Said Nursî*
