---
title: "Emirdağ-I 307 : Merhum Hasan Feyzi’nin dört parça şehnamesini aldık"
no: 307
id: "E1-307"
konu: "Merhum Hasan Feyzi’nin dört parça şehnamesini aldık"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 307 : Merhum Hasan Feyzi’nin dört parça şehnamesini aldık

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, sıddık kardeşlerim!

**Evvelâ**: Az ihtiyatsız olarak buranın parti reisiyle gönderilen merhum Hasan Feyzi’nin dört parça şehnamesini aldık. Şimdi de bu dakikada çok müjdeli ve hastalığıma şifalı Hüsrev’in mektubunu aldım. O mektupta Zülfikar’ın fütuhatına ve makine ile Mucizat-ı Ahmediyeye başlamasına kadar ileri gitmesi, o kadar bana sevince sebep oluyor ki, bu gece rüyamda aynı sevinci bir mektuptan aldığımı görmüştüm. Sorduğunuz bir ay evvel “Evvelen bir meseleyi…” ünvanıyla Mucizat-ı Kuraniye Risalesindeki âyetlerin ekseri ilh… olan parçayı Mucizat-ı Kuraniye başında nasıl münasip görürseniz yazarsınız.

**Sâniyen**: Üniversite namındaki dâr-ül fünunu tenvire çalışan, ikinci bir Salahaddin Abdurrahman, Mustafa Oruç’a yeni harfle Asâ-yı Musa’dan beş mecmuayı daha gönderiyoruz. Yazdığı mektubunu da leffen gönderiyoruz. Lâhika’ya da geçsin. Tenbel ehl-i kaleme bir kamçı-yı teşvik hükmünde bir fıkra yeni harfle İstanbul’a gönderildiği gibi, size de eski harfle gönderildi. Islah ve tashih edebilirsiniz. Umumunuza binler selâm.

*el-Bâkî Hüve’l-Bâkî*
*Hasta kardeşiniz*
*Said Nursî*

***
