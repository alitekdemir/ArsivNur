---
title: "Emirdağ-I 185 : Barlalı Bahri'nin manzumesi"
no: 185
id: "E1-185"
konu: "Barlalı Bahri'nin manzumesi"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 185 : Barlalı Bahri'nin manzumesi

<p class="takdim">[Gayet manidar bir tevafuktur ki, Recebinizi tebrik mektubunu kısmen yazdım, sonra bir kısmını beyaz bıraktım, âhirlerinde “Medar-ı Hayret Bir İnayet” bahsini yazdım. “Muhacir Hafız damadı Bahri’nin evlatları masum şakirtler içindedir” diye sabahta yazmıştım. Şimdi ikindide hem Bahri’nin şimdiye kadar hiç almadığım, hem mahdumunun mektuplarını aldım. Aynen onlar benim tasavvuratımı yazdıklarımı görmüşler gibi iki mektup bu manzumeyi yazmışlar. Lahika’ya girsin. - Said Nursî]</p>

<p class="takdim">[Hanesi bir küçücük medrese-i nuriye olan Bahri’nindir.]</p>

<pre>
Yirmibirinci Lema bize oldu bir muallim-i zâhir
 
Milyonlar şükür olsun Allah’a, tesir etmedi Sevgili Üstadımıza zehir
 
Yirmibeşinci Lema umum hastalara olur panzehir
 
Risale-i Nur ve has talebeleri herkese doğru yolu gösterir.
</pre>

<pre>
Onuncu Söz haşri, neşri güneş gibi bu asır halkına eyler beyan
 
Sevgili Üstadımız biz âcizleri de has duana dahil eyle, kalmayalım yollarda yayan
 
Risale-i Nur’un has talebeleri, şirin bülbülleri Hasan Feyzi, Halil İbrahim, hepsi de takdire şayan
 
Yâ Rab! Hazret-i Üstad’ın kafile-i nur zümresinden ayırma bizi.
</pre>

<pre>
Bu asırda nurla alâkadar olmamak çok çetin
 
Sirac-ül gâfilîn Gençlik Rehberi, mübarek risaleyi takdir eyledi Abdülmetin
 
Yâ Rab! Hazret-i Üstad’ın kafile-i nur zümresinden ayırma bizi.
</pre>

<pre>
Engin yokuşu, dere tepe, yüksek dağları aşanlar
 
Risale-i Nur dairesine dahil oldu nice muhterem Çalışkanlar
 
Yâ Rab! Hazret-i Üstad’ın kafile-i nur zümresinden ayırma bizi.
</pre>

<pre>
Sabrileri eyle bize ihvanlığa kabul, eylediler Sabriler
 
Böyle kemter, nâçiz, pürkusurlu Bahriler
 
Barla’da yetişsin Balcı Eyyüb, Osman Ali, Süleymanlar, Mehmedler.
</pre>

<pre>
Evimizin önü mübarek sular çağlar, söğütler
 
Nurlar bizi, durmaz daim gece gündüz öğütler
 
Bu nurlara dahil olsun erkek kadın, genç ihtiyar yiğitler
 
Yâ Rab! kafile-i nur zümresinden ayırma bizi.
</pre>

<pre>
Kastamonu, İnebolu, Safranbolu mübarek Anadolu
 
Kuleönü Nur’un gülü, Barla yolu, Bedre köyü
 
Şehid Merhum Hâfız Atabey’dir Nur’un kolu
 
Bu iklimler Nur ile dolu.
</pre>

<pre>
Medrese-i Nuriye’nin yetişen talebeleri
 
Evvel Isparta’da yetişti Nur muallimleri
 
Ey Risale-i Nur! Mübarek nurunla nurlandır bu âlemleri.
</pre>

Risale-i Nur’un nurlarından aldığım ilham üzere, âcizâne yazdığım birkaç kalın, yumru beytimin kabulünü rica eder, tâzimle ve hürmetle ellerinizden öperim Efendim. Duanıza muhtaç, çok kusurlu talebeniz,

*Bahri*

***
