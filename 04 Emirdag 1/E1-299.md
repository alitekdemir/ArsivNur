---
title: "Emirdağ-I 299 : İşte yine hatıra geliyor ki; o şefaatçi de Risale-i Nur'dur (Sabri)"
no: 299
id: "E1-299"
konu: "İşte yine hatıra geliyor ki; o şefaatçi de Risale-i Nur'dur (Sabri)"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 299 : İşte yine hatıra geliyor ki; o şefaatçi de Risale-i Nur'dur (Sabri)

<p class="takdim">[Lahika'ya]</p>

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz ve sıddık Üstadım Efendim Hazretleri!

Hulûlüyle şerefyâb olduğumuz mübarek bayram-ı şerifinizi candan tebrik eder, Cenab-ı Erhamürrâhimîn'den alem-i İslam için mübarek vücud-u nazikânenizi sıhhat ve afiyet üzere daim olmasını dileriz.

Üstadımız Efendimiz Hazretleri! Şu son günlerde tekrar mel'unâne size yapılan tecavüzden dolayı çok mahzunuz. Bizim gibi acizlerin elinden hiçbir şey gelmez. Hatıra geliyor: Bu zamanın bütün alem-i İslamın fevc fevc isyan deryasına gark olduğu malumdur. Tabiidir ki bunları kurtarmak için bu asrın bir şefaatçisi olmak lazım. İşte yine hatıra geliyor ki; o şefaatçi de Risale-i Nur'dur. Bugün ki hiçbir beşer bu asrımızda sizin gibi otuzbir sene bu işkenceler içerisinde münzevi olarak Hazret-i Eyyüb Aleyhisselam vâri bu kadar zulme tahammül edecek yoktur. Zaten yazmış olduğunuz mektuplar da bu müjdeyi gösteriyor.

Cenab- Allah, Hazret-i Peygamber Aleyhisselam hürmetine ve Hazret-i Kur'an hürmetine ve Risale-i Nur'un bütün hakikatleri ve kelimeleri ve harfleri hürmetine ve otuzbir senedenberi size yapılan işkenceye karşı yapmış olduğunuz sabır ve tahammül hürmetine ve zilhiccenin aşr-i evvelinde şimdiki her günü bir sene sayılan o günün şerefi hürmetine ve alem-i İslama mahşeri andıran mübarek kurban bayramı hürmetine ve temiz kazancıyla farîza-i ilahiyeyi ödemek için hacca giden huccaclar hürmetine, Cenab- Allah kalbimizi ıslah etsin ve bu zalimlerin zulmünden alem-i İslamı kurtarsın. Ve nasılki bu dünyada Siz ve Risale-i Nur Hazretleri bizi himayeniz altına almışsanız, öbür dünyada yine öyle bizi Nur'un himayesi altına ve şefaatine nâil eylesin, âmin, âmin, âmin. Tekrar Konya havalisi Risale-i Nur talebesi namına bayramınızı candan tebrik eder, hayırlı dualarınızı dileriz.

*Zilhicce 20/4*
*Aciz köleniz, şefaatinize çok muhtaç*
*Sabri*

***
