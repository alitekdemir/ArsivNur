---
title: "Emirdağ-I 146 : Ahmed’in tarifnamesi hakkında"
no: 146
id: "E1-146"
konu: "Ahmed’in tarifnamesi hakkında"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 146 : Ahmed’in tarifnamesi hakkında

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ دَائِمًا</p>

Aziz, Sıddık Kardeşlerim!

**Evvelâ**: Medrese-i Nuriyenin eski masumlarından Ahmed'in bu güzel ve hâlis fıkrasını umum Sava masumlarının ve kahramanlarının namına Lâhika'ya yazdık. Mâşâallah, Bârekallah! Mübarek Hacı Hâfız Mehmed'in tam ona benzer bir kıymetli hafîdi olduğunu gösterdi.

**Sâniyen**: Safranbolu'da Nur'un ehemmiyetli şakirdlerinden Hıfzı'nın iki masum mahdumları biri onbir, biri de sekiz yaşlarında Asâ-yı Musa mecmuasını yazdıkları ve bitmek üzere diye o masumlar bana bir mektup yazmaları, beni fevkalâde sevindirdi.

**Sâlisen**: Bu kışta bana verilen elîm sıkıntıların bir sebebi: Selaniklilerin istibdad-ı mutlakları, Serbest Fırkalarla kırmasına yardımım olmasın diye beni herkesten tecrid ettiler. Halbuki Risale-i Nur, binler dillerle benim bedelime konuşuyor, küfrü irtidadı kırıyor, anarşiliği bozuyor. Umuma selam.

*Kardeşiniz*
*Said Nursî*

***
