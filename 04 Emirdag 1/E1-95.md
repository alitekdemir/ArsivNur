---
title: "Emirdağ-I 95 : Sakın sakın hocalarla münakaşa etmeyiniz"
no: 95
id: "E1-95"
konu: "Sakın sakın hocalarla münakaşa etmeyiniz"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 95 : Sakın sakın hocalarla münakaşa etmeyiniz

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah'ın selamı, rahmeti ve bereketleri dünyada ve ahirette ebediyyen üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدَ الْآبِدِينَ فِى الدُّنْيَا وَالْآخِرَةِ</p>

Aziz, sıddık kardeşlerim!

Bu defa hem Hüsrev’in, hem Refet’in mektupları beni mesrur eyledi. Fakat Hüsrev kendi parlak âyinesinde ve kendine lâyık bir yüksek üstadı görüp, biçare şahsımda tasavvur ederek kabiliyetimden bin derece ziyade bir manevi kahramanlık vermiş. Madem onun fikri ve tedbiri Risale-i Nur hakkında daima isabetlidir. Onun o fıkrasını Lâhika’ya yazdık. Sizde sureti kalmış ise siz de yazınız.

Refet Kardeş! Sen de çok safalar ile geldin ve Risale-i Nur yazısıyla meşguliyetin beni pek ciddi sevindirdi. Hulusi ve Sabri gibi senin de suallerinin Risale-i Nur'da ehemmiyetli neticeleri ve tatlı meyveleri var. Senin yanında bulunan ve risalelerde kaydedilmeyen ilmî parçaları münasip yerlerde veya Lâhika'da yazarsınız.

Kardeşlerim! Asâ-yı Musa mecmuasının yazmasında bir tedbir hatırıma geldi. Taksim-ül a'mal ile beş altı zât, aynı kıtada herbiri bir kısmını yazsın. Daha çabuk ve daha kolay olur. Hem usandırmaz, hem büyüklüğü için, yazmak cesaretini kırmaz. Tahmin ederim ki, bu çok ehemmiyetli vazife-i nuriye tam ileri gitmemesi bu sebeptendir. Yazısı güzel olanlar herhalde bu yeni tedbirle o vazifeye çalışmalı.

Kardeşlerim! Çok dikkat ve ihtiyat ediniz. Sakın sakın hocalarla münakaşa etmeyiniz. Mümkün olduğu kadar musalahakârane davranınız, enaniyetlerine dokunmayınız. Bid'at taraftarı da olsa ilişmeyiniz. Karşımızda dehşetli zındıka varken mübtedi'lerle uğraşıp onları dinsizlerin tarafına sevketmemek gerektir. Eğer size ilişmek için gönderilmiş hocalara rastgelseniz, mümkün olduğu kadar münazaa kapısını açmayınız. İlim kisvesiyle itirazları, münafıkların ellerinde bir sened olur. İstanbul'da ihtiyar hocanın hücumu ne kadar zarar verdiğini bilirsiniz. Elden geldiği kadar Risale-i Nur lehine çevirmeye çalışınız. Umum kardeşlerime birer birer selam.

*Kardeşiniz*
*Said Nursî*

1. Mektubun Üstad tarafından yazılmış orijinalinden bir parçası. (Görsel: Bediüzzaman Said Nursî ve Hayru’l-Halefi Ahmed Hüsrev Altınbaşak, c.2, s.681)
![[Emirdag1-095-HocalarlaMunakasa.jpg|300]]

