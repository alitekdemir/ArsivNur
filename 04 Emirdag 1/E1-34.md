---
title: "Emirdağ-I 34 : Bu benlik ve enaniyet zamanında mahviyet büyük bir fazilettir"
no: 34
id: "E1-34"
konu: "Bu benlik ve enaniyet zamanında mahviyet büyük bir fazilettir"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 34 : Bu benlik ve enaniyet zamanında mahviyet büyük bir fazilettir

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz, sıddık kardeşlerim!

Gül fabrikasının kahramanları uzun mektublarıyla hakikaten şiddetli hastalığıma şifa hükmüne geçtiler. Hüsrev’in fevkalâde mahviyet ve terk-i enaniyetini gösteren fıkrası tam sırr-ı ihlası kazandığını, Hâfız Ali’den bu cihetle dahi geri kalmadığını gösteriyor. Bu benlik ve enaniyet zamanında mahviyet büyük bir fazilettir. Cenab-ı Hak ihsanını bazen bazılara ihsas etmemesi büyük bir ihsandır.

Bana ve Risale-i Nur’a ait işlerde sizi tevkil ediyorum. Münasip gördüğünüz tarzda yaparsınız. Beş Hizb-i Kuraniye ve beş Hizb-i Nuriye ile beraber otuz kırk tashih edilmiş Âyetü'l Kübra’dan Ramazandan sonra buraya gönderseniz münasip olur. Tahminimizce bu dokuzuncu defa zehirle bana bir suikast var. Duanız bereketiyle ve Cevşen ve Bahâiye tiryaklarıyla inşallah yine akim kalacak.

Umum kardeşlerime ve hemşirelerime birer birer selam ve dua ediyorum ve diyorum ve siz de deyiniz: “Yâ Erhamerrâhimîn! Bu Ramazandaki leyle-i kadrimizi Risale-i Nur talebeleri hakkında bin ay kadar hayırlı yap, âmin.” İnşallah Risale-i Nur’un şirket-i maneviye-i uhreviyesinde her cüzî kazanç küllîleşmesi cihetiyle bu kıymetli dua kabule mazhar olur.

*Kardeşiniz*
*Said Nursî*

***
