---
title: "Emirdağ-I 164 : Salahaddin Abdurrahman’ın mektubu"
no: 164
id: "E1-164"
konu: "Salahaddin Abdurrahman’ın mektubu"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 164 : Salahaddin Abdurrahman’ın mektubu

<p class="takdim">[Salahaddin’in mektubudur]</p>

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Sevgili, hakikatli, şefkatli, fâtın-ul asr [^1] Üstadım Efendim Hazretleri! Hürmetle ve iştiyakla mübarek el ve ayaklarınızdan öperim. Ve dünyevî uzun, uhrevî daimî ömürle sıhhat ve âfiyet ve saadetlerinizi temenni ederim.

1- Elhamdulillah burada tekrar dükkân açabildik. Terakki ve teâlisi için kıymetli dualarınıza muhtacım.

2- Yeni Dünya’nın hakikat uğrunda çalışmak isteyen dindar misyonerleri, şimalden çıkan ejderin mağribden maşrıka kadar uzanan kolunun korkunç, vahşi azametiyle binlerce insanı zehirli pençesiyle yakaladığını ve zehirli diliyle ısırdığını gördükleri halde, dünyevî menfaatler için çalışan diplomatları gibi bu zavallıların hem dünyevî, hem uhrevîlerini kurtarmak için bu dehşetli canavar hortlağa karşı müslümanlarla birlikte cephe almaları îcab ettiğini Risale-i Nur’dan hissetmem üzerine pederimle bil’istişare Yeni Dünya’nın dindar misyonerlerini ikaz ve İsevîlerin bir nevi mümessili olan bu müsteşriklerin, İsevîlerin bu felâketinden mesul olduklarını hatırlatmak ve selamet ve saadetleri için o dehşetli canavarı yegâne öldürecek ve atomdan daha müessir silâh olan Asâ-yı Musa’yı ve Mu’cizat-ı Ahmediye’yi (a.s.m.) verdim, dikkatle okuyorlar. Tesir verilmesi için duanıza muhtaçtırlar. İnşallah ittihad ederler.

3-İstanbul’da Risale-i Nur’a müştak çoğalmaktadır. Bu sebeple ayrı ayrı defterlere yazılmış bir takım Risale-i Nur’la bir-iki takım Asâ-yı Musa’nın, Tahirî’nin İstanbul’da göstereceği yere gönderilmesinin ve orada muhafazasının teminini rica ederim. Bu iki ay zarfında gittiğimde bir kütüphane vasıtasıyla neşrine ehemmiyet verilecektir.

*Duanıza muhtaç, çok günahkâr ve kusurlu*
*S. Abdurrahman*

***

***
[^1]: Meşhur Abdulaziz’in “fâtın-ul asr” dan muradı, fetânette ve zekâvette asrın allâmesidir.
