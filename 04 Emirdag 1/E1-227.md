---
title: "Emirdağ-I 227 : Marangoz Ahmed'in mektubu"
no: 227
id: "E1-227"
konu: "Marangoz Ahmed'in mektubu"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 227 : Marangoz Ahmed'in mektubu

<p class="takdim">[Marangoz Ahmed'in mektubudur. Lâhikaya girebilir fakat tashih ve ta'dili size havaledir.]</p>

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Sevgili Üstadım Efendim Hazretleri!

Kardeşimiz Hüsrev ile bir hasbihalimizi siz sevgili Üstadımıza arz ediyoruz. Her Isparta pazarı günü kardeşimiz Hüsrev'in yanına varırım. Bu defa yine vardığımda bana dedi: “Ahmed müjde! Müjdeme ne vereceksin?” Ben de dedim: “Ne istersen vereyim. Sana para versem almazsın. Mal versek istemezsin, ne vereyim?” dedim. Sonra ben, “Ne istersen iste, vermeye hazırım” dedim. Daha sonra Sava'daki diğer kardeşlerime de dedim. Hepsi de benim gibi razı oldular. Sonra kardeşimiz Hüsrev siz sevgili Üstadımızın mektubunu okuyuverdi. Bizim gibi kusurlu ve aciz ve fakir talebeleri düşünerek âhirde kabristanımıza defnolmak istiyorsun. Bizleri bu mektubun hakikaten çok sevinçler içinde koydu ve yeniden bizleri gayrete getirdi.

Hakikaten sevgili Üstadım! bizler de bu bayram-ı şeriflerimizi burada beraber yapmak istiyoruz. Ve Cenab-ı Hakk'a dua ediyoruz. İnşallah Risale-i Nur'u perde altından çıkaran ve dünyanın her tarafına saçan Cenab-ı Allah, İnşallah müellifini de selamete çıkarıp bizim gibi kusurluların başına gönderir ve İnşallah göndersin. Amin.

Hakikaten sevgili Üstadım Efendim Hazretleri! Biz Sava talebeleri öyle arzu ediyoruz ki, Cenab-ı Hakk Üstadımızı memleketimize gönderse de biz de Barla ve Kastamonu talebeleri gibi memleketimizin üstüne binen Davraz Dağına Üstadımızı çıkarıp o yüksek dağlarda hizmetinde bulunsak ve duasına iştirak etsek. Hem de noksan kalan risalelerimizi Cenab-ı Hakk'ın izniyle burada telif etsek diye Cenab-ı Hakk'tan istiyoruz. Sonra da terhis zamanı bütün talebeler âcizane ve fakirane dualarımızla uğurlayıp bu mektubun müjdesine herşeyi vermeye razı olduğumuz gibi, o koca dağın tepesine de rızamızla sırtımızda taş çekip bir türbe yapacağız. Sonra o mübarek türbeye varıp Hasan Basri Hazretlerinin talebeleri gibi bizler de vefatından sonraya kalan derslerimizi ve müşkillerimizi o mübarek türbenden alacağız. İnşallah Cenab-ı Hak arzumuzu böyle kabul buyurup bizleri kıyamete kadar sevindirsin, âmin, âmin, âmin.

*Sava talebeleri namına*
*Günahkar kusurlu talebeniz*
*Duanıza çok muhtaç*
*Marangoz Ahmed*
