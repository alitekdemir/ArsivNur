---
title: "Emirdağ-I 439 : Böyle az tamirat bizi hayat-ı içtimaiyeye baktırmaya sebep olmamalı"
no: 439
id: "E1-439"
konu: "Böyle az tamirat bizi hayat-ı içtimaiyeye baktırmaya sebep olmamalı"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 439 : Böyle az tamirat bizi hayat-ı içtimaiyeye baktırmaya sebep olmamalı

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, sıddık kardeşlerim!

**Evvelâ**: Siracü’n-Nur’un sıhhatli, mükemmel güzel çıkması, Medresetü’z-Zehranın gayet ehemmiyetli bir yeni dersidir ki, geniş daire-i Nuriyede merakla okunacaktır, inşallah.

**Sâniyen**: Kastamonu’nun Hüsrev’i Mehmed Feyzi’nin hiç sarsılmadan kemâl‑i iştiyakla Nurlara çalışması ve çalıştırılması ve okutmasını gösteren Nihad’ın ve Abdurrahman İhsan’ın mektupları gösterdiği gibi, oradan gelenler de aynı haberi veriyorlar. Tam şakirtliğini yapıyor, Allah muvaffak eylesin, âmin. Ve Nur'un kahramanlarından Mustafa Osman’ın Karabük’te perde altında faaliyetle Nura hizmetini ve o havalideki ve Eflâni’deki şakirtlerin şevk ve gayretini leyle-i Kadirleriyle beraber tebrik ediyoruz.

**Sâlisen**: Ben Kastamonu’da iken Risale-i Nur’a tam bağlı Nihad namında bir kardeşimiz vardı. Acaba o ne hale girmiş, merak ediyorum. Mektubu gösteriyor ki, Feyzi’nin hususi dershanesinde ehemmiyetli dersine çalışır, Allah muvaffak eylesin, âmin.

**Râbian**: Kalemiyle Nurlara çok hizmet eden, sarsılmayan Abdurrahman İhsan’ın acip mektubu ve aynı aynına çıkan garip rüyası ve o malum zâta karşı hilaf-ı âdet vaziyeti ve o zâtın da eski tahribatının tamiratına fikren çalışması gerçi bir cihette Nurcuları alâkadar ediyor, fakat o pek büyük tahribata karşı böyle az tamirat bizi hayat-ı içtimaiyeye baktırmaya sebep olmamalı. Fakat aynı hâdisede birkaç cihette hem rüyası, hem Feyzi’nin aynı zamanda hem rüyaya, hem aynı vakaya tevafuk etmeleri, inşallah bir emare-i hayırdır.

**Hâmisen**: Uşak’tan küçücüklerin kahramanı Haydar namında, bir metre boyunda, sinni ruhu gibi yirmiüç derece yukarı o masum, o havalideki yeni ve ciddi kardeşlerimiz namına yanıma geldi. Sonra da Abdullah ve Hakkı’nın mektubunda ve Süleyman’ın mektubunda isimleri bulunan kardeşlerimizin umumuna selam ediyoruz. Ve Homalı kahraman Sami Bey’in birden Isparta’ya yetişip Nurları alması ve o havaliye götürmesini tebrik ediyoruz. Umum kardeşlerimize binler selam ve dua ediyoruz.

*el-Bâkî Hüve’l-Bâkî*
*Hasta kardeşiniz*
*Said Nursî*
