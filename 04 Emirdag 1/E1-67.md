---
title: "Emirdağ-I 67 : Eğer o mahpus daha inkâr ediyorsa hiç ilişmeyiniz"
no: 67
id: "E1-67"
konu: "Eğer o mahpus daha inkâr ediyorsa hiç ilişmeyiniz"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 67 : Eğer o mahpus daha inkâr ediyorsa hiç ilişmeyiniz

<p class="takdim">[Mahremdir]</p>

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Eğer o mahpus daha inkâr ediyorsa hiç ilişmeyiniz. Çünkü o paranın on, belki kırk mislini maddeten zarar ettiği halde şimdi yine inkârında ısrar ederse, herhalde vazifedar bir iki adamı teşrik etmiş. Beni incitmediklerine mukabil bir nevi rüşvet hesabıyla bir kısmını onlara vermiş. Daha tamir edemiyor ki, bu büyük hasaretini ve sû-i şöhretini kabul ediyor. Belki de her fırsattan istifadeye çalışan düşmanlarımızdan bir zındık ve aleyhimizde bir adliye memuru onu tutuyor, cesaret verir. Yüzde doksandokuz adamın nefretine ve tekzibine hedef ediyor. Ben o biçareye acıyorum. Onun için o parayı isterdim. Yoksa hükümet tarafından iaşe, hem sair masraflara dair ayda verilen, tahsis edilen yüz banknotu kabul etmeyip hükümeti kızdırarak maddeten çok zarara ve sıkıntılara tahammül eden bir adam, o parayı sadaka sayıp beş para ehemmiyet vermezdi.

Hem böyle işlerde Hüsrev alâkadar görünmesin. Tâ aleyhinde böyleler bir söz söylemesinler. Risale-i Nur’un hizmetine bir zarar gelmesin. Eğer ikrar ediyorsa, o paradan başkalara verdiği kısım kalsın. Yalnız kendinde kalan miktarı versin. Tâ bu dehşetli hatadan temizlensin. Ben de onu helâl edeceğim ve bu sû-i şöhretini tamir etmeye çalışacağım.

*Kardeşiniz*
*Said Nursî*

***
