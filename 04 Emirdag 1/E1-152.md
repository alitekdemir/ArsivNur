---
title: "Emirdağ-I 152 : Yeşil Salih'in Dâhiliye Vekili Hilmi Uran'a mektubu hakkında Üstadın bir notu"
no: 152
id: "E1-152"
konu: "Yeşil Salih'in Dâhiliye Vekili Hilmi Uran'a mektubu hakkında Üstadın bir notu"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 152 : Yeşil Salih'in Dâhiliye Vekili Hilmi Uran'a mektubu hakkında Üstadın bir notu

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

-Esselamu aleyküm-

Aziz, sıddık kardeşlerim!

**Evvelâ**: Aciptir ki, ben “Dahiliye Vekili ile Hasbihal” fıkrasıyla o vekili en büyük hasım görüp, o çok intişar etmiş fıkra ile mahkemeye vererek başına dava açtığım halde, Yeşil Salih size suretini gönderdiğim mektupla o vekili bana dost yapmaya çalışıyor. Ben de burada kaymakam vasıtasıyla ona kısa bir cevap yazdım. Ve dedim: “Gerçi vaziyetim çok ağırdır. Fakat hem sevaplı, hem geçici olmasından sabır ve tahammüle karar verdim. Onları görmek istemem. Ben onları görmeden bir çare bulunuz.” Her neyse, sizin reyinize bırakıyorum, maslahat neyse yaparsınız.

**Saniyen**: Asa-yı Musa'daki İktisad'ın ahirinde tevafuk haşiyesinin ahirindeki “Bu seneye sene-i iktisad tesmiyesi layıktır.” cümlesine “Evet, zaman iki sene sonra bu keramet-i iktisadiyeyi ikinci harb-i umumide, her taraftaki açlık ve tahribat ve israfatla ve nev-i beşer ve herkes iktisada mecbur olmasıyla ispat etti.” fıkrasını ilhak ediniz.

**Salisen**: Kastamonu’da memur bulunan Siirtli Yusuf ve Tahsin ve Devrekânili Hoca Osman ve damadı Ahmed gibi nurlarla ciddi alâkadar çok kardeşlerimiz vardı. Ben onları merak ediyorum, ne haldedirler?

*Kardeşiniz*
*Said*

***
