---
title: "Emirdağ-I 144 : Mehmed Feyzi ve Emin'in mektubu"
no: 144
id: "E1-144"
konu: "Mehmed Feyzi ve Emin'in mektubu"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 144 : Mehmed Feyzi ve Emin'in mektubu

<p class="takdim">[Mehmed Feyzi ve Emin'in mektubudur]</p>

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz ve çok mübarek ve çok sevgili Üstadım Efendim Hazretleri!

**Evvelâ**: Hürmetle el ve ayaklarınızdan öper, saadetler içinde hayırlı ömürler ve âfiyetlerinizi Cenab-ı Erhamürrâhimîn’den niyaz eder, kusurumun afvını istirham ederim.

**Sâniyen**: Hayatımda sevgili Üstadımdan sonra ziyade sevdiğim ve hususi hizmetini yapmakla mütelezziz olduğum merhume vâlide, iki senedir dağdağa-i dünyadan âlem-i nura istirahata geçmeye şevkle hazırlanıyordu. Rebiülevvelin onikinci cuma gecesinde rahmet-i Rahman’a kanat açarak mübarek kardeşimiz Ahmed Hüsrev’in ve şehid merhum Hâfız Ali Efendi kardeşimizin mübarek vâlidelerinin gittiği âleme bu üçüncü Âişe ismindeki vâlide (r.a.) dahi tayeran etti. Cenab-ı Erhamürrâhimîn başta sevgili mübarek Üstadımız olarak umum Risale-i Nur şakirdlerine hizmet-i Nuriyeye müsait hayırlı ömürler ihsan buyursun, âmin.

Sevgili Üstadım! Her zaman Risale-i Nur talebelerinin imdadına yetiştiği gibi, bu defa dahi hem masume ve ihtiyare bir şakirdi ve hem bu miskin, âciz, tenbel, kusurlu, biçare bir talebesinin vâlidesi olması münasebetiyle öyle hârika bir surette yetişti, imdadına koştu ki, bizi hayretler içinde bıraktı. Şöyle ki:

Bu iki senedir çok teselliye muhtaç olan hastalığının imtidadında şifa-yı hakikiyi ve nur-u teselliyi veren derslerini hususen Hastalar ve İhtiyarlar Risaleleri ve Yirminci Mektup ve Yirmibirinci Mektup ve Onyedinci Söz’ün Birinci Makamı gibi hakikat-ı mevti bildiren nurlu derslerini âb-ı zemzem gibi mükerreren ders alıp haline tam bir sabır içinde şükretmesi ve sekeratında yine Risale-i Nur’un hâlis şakirdleri haber verilmediği halde birdenbire gelip Sure-i Yâsin ve Sure-i İhlas ve

<p class="arabic" dir="rtl" title="Meal: “Çok merhametli olan Rab'den bir söz olarak (kendilerine) "Selam" (vardır).” [Yâsîn Sûresi, 36:58]">سَلاَمٌ قَوْلاً مِنْ رَبٍّ رَحِيمٍ</p>

tilavetleri ve tevhid sadâları içinde hiç şaşırmadan beraber okuyarak tekmil-i enfas etmesi.. ve hatta o gece sabaha kadar Risale-i Nur şakirdleri tarafından kefeni üzerinde Sure-i Yâsinler ve Cevşen-ül Kebirler, Hizb-i Nuriler ve Salavat-ı Şerifeler ve Dua-i Rahman’lar okunup hem Üstadımıza, hem merhume vâlideye, hem bütün Risale-i Nur şakirdlerine dualar edilmesi.. ve sabahta yine haber verilmediği halde İnebolu’dan Salahaddin, Devrekâni’den Ahmed Kureyşî, Daday’dan Fuad kardeşlerimiz Asâ-yı Musa’ya ait vazife ile gelip defninde hazır olmaları gibi çok alâmetler emareler var ki, Üstadına ve Risale-i Nur şakirdlerine kesretle dua eden, hatta uykuda iki eli mütemadiyen açık yatmayı bizim hapsimizden sonra kendine âdet eden o vâlideye bu biçareler muîni olan Risale-i Nur imdadına yetişip hüsn-ü akibetine vesile olduğuna şüphemiz kalmadı.

<p class="arabic" dir="rtl" title="Meal: “Elhamdulillah, bu Rabbimin bir fazlıdır.”">اَلْحَمْدُ لِلّٰهِ هٰذَا مِنْ فَضْلِ رَبِّى</p>

Sevgili, kıymettar, müşfik Üstadım! Zât-ı âlînizin hayatı bana herşeye bedel kâfi ve vâfi ve medar-ı tesellidir, diye vâlidenin müfarakatından gelen teessürü izaleye çalışıp hemen Risale-i Nur’un nur-u teselliyi veren derslerine müracaat ettiğim bir hengâmda, birdenbire sevgili Üstadımızın vasiyet etmekte olduğunu haber veren ve bir bedbaht tarafından zehir vermeye cesaret edildiğini iş’ar eden gayet heyecanlı ve acıklı ve hüzünlü bir namelerini aldık. Hüzün hüzün üstüne, musibet musibet üstüne geldi. Âh öyle mahzun olduk ki, sanki bütün âlem hüzünle dolmuş gibi oldu, gözlerimiz kanlı yaşlarla doldu. Cenab-ı Erhamürrâhimîn sevgili Üstadımızın firkatini göstermesin, âmin, âmin, âmin.

Ey Sevgili Üstadımız.. ve ey ism-i Nur’a mazhar Said-ün Nursî, es-Seyyid Bediüzzaman Sellemehullahü teâlâ.. ve ey otuz âyât-ı Kuraniyenin hususi iltifatına nâil.. ve ey

<p class="arabic" dir="rtl" title="Meal: “Bu ağacın yağı, ateş dokunmasa bile, neredeyse aydınlatacak (kadar berrak) tır. Nur üstüne nur.” [Nûr Sûresi, 24:35]">يَكَادُ زَيْتُهَا يُضِيءُ وَلَوْ لَمْ تَمْسَسْهُ نَارٌ نُورٌ عَلٰى نُورٍ</p>

âyetinin bir sırrına ve

<p class="arabic" dir="rtl" title="Meal: “Sen rabbinin hükmünü sabırla bekle, kuşkusuz sen bizim gözetim ve korumamız altındasın.” [Tûr Suresi, 52:48]">وَاصْبِرْ لِحُكْمِ رَبِّكَ فَاِنَّكَ بِاَعْيُنِنَا</p>

âyetinin bir iltifatına mazhar.. ve ey

<p class="arabic" dir="rtl" title="Meal: “Ey parlayan nur! Asırlar ve günler boyu benim yıldızımı nurlu ve güzel isimle parlat.”">اَقِدْ كَوْكَبِى بِالْإِسْمِ نُورًا وَبَهْجَةً * مَدَى الدَّهْرِ وَالْأَيَّامِ يَا نُورُ جَلْجَلَتْ</p>

münacat-ı Haydariyeye bir mâsadak.. ve ey

<p class="arabic" dir="rtl" title="Meal: “Ey benim şiirimi okuyan, onu söyle ve korkma! Çünkü şüphesiz sen inayet gözüyle korunmaktasın.”">فَيَا مُنْشِدًا نَظْمِى فَقُلْهُ وَلاَ تَخَفْ * فَاِنَّكَ مَحْرُوسٌ بِعَيْنِ الْعِنَايَةِ</p>

ile müeyyed.. ve ey

<p class="arabic" dir="rtl" title="Meal: "Selamet sahiline ulaşan, ancak said olan ve (Allah'a) yakın kılınandır.”">فَالْوَاصِلُ اِلَى السَّاحِلِ السَّلاَمَةِ هُوَ السَّعِيدُ الْمُقَرَّبُ</p>

tebşiriyle mübeşşer.. ve ey yüzelliyi mütecaviz âsâr-ı bedia-i i’cazkâranenle tabiiyyunluk ve maddiyyunluk fikr-i küfrîsini öldürüp nev-i beşeri küfr-ü mutlak bataklığından sâhil-i selamete çıkaran hârika-i kudret.. ve ey münevver kalbi ağraz-ı dünyadan pak olduğu halde yetmiş sene bu dine hizmet eden Muhyiddin.. ve ey vâris-i Kitabullah.. ve ey vâris-i Resulullah.. ve ey âyetün hârikatün min âyâtillah.. ve ey kurret-el uyûni litalebeti Resail-in Nur.. ve ey ilmen, ahlaken, etvaren, ahvalen ve ef’alen bir hazine-i maarif ve bir sefine-i kemalât ve bir nümune-i imtisal.. ve ey Risale-i Nur şakirdlerine bir mir’at-ı tecelliyat.. ey allâme-i muhakkik.. ey maden-i hamiyet ve şefkat.. ve ey Eflatun’lara ve Farabi’lere ve İbn-i Sina’lara bir kütüphane-i hikmet ve hakikat olan sevgili Üstad, es-Seyyid Saidü'n-Nursî! Risale-i Nur isminde sende tulû eden şems-üş şümus-u manevi kemal-i haşmetle tele’lü edip ebediyen parlayacak. Hem senin mâ-i hayata kanmış ve beka-yı billaha mazhar olmuş hakiki vücuduna aslâ gelmez fena!

Eğer kabul olursa ruh u canımız olsun sana kurban. Ya Rab! Bihakkı sırr-ı Furkan, gelmesin Üstadımıza ziyan. O nuru söndürmek isteyen şakî, müba'id, muazzib, ism-i Kahhar hürmetine kahrolsun. O zehir vermeye cesaret eden el kurusun. Ya Rab! Bihakkı ismike-l a’zam ve bihakkı hakaik-ı Resail-in Nur, Üstadımızı (Sellemehullahü Teâlâ ilelebed) maddi ve manevi her türlü taarruzdan masûn eyle , âmin, âmin, âmin.

Orada bulunan umum kardeşlerimize ayrı ayrı selamlar ve dualar eder ve dualarını ister ve tekrar sevgili Üstadımızın el ve ayaklarından öper, hayır dualarını gözler, âfiyetlerini Cenab-ı Erhamürrâhimîn’den niyaz ederiz. Abdülmecid Efendi’ye gönderilecek Nurlar hakkındaki emirnamenizi aldık. Bundan sonra da aldığımız Nurları kendisine göndereceğiz inşallah. Çok kusurlu fakat Üstadlarının afvını bekleyen biçare, âciz talebelerinden,

*Feyzi ve Emin*

Mübarek kardeşlerimizin bu mübarek hürmetnamesini takdim ederken biz kusurlular da bu mübarek hürmetnameye iştirakimizi aziz huzurunuza arzeyler, ihtiramla ve hürmetle mübarek el ve ayaklarınızdan öperiz, sevgili ve şevketli Efendimiz Hazretleri. Duanıza çok muhtaç, ziyaretinize çok müştak ve kusurlu hizmetkârlarınızdan,

*Hıfzı, Osman, Mustafa*

***
