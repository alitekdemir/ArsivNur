---
title: "Emirdağ-I 122 : Re’fet Bey'in mektubu"
no: 122
id: "E1-122"
konu: "Re’fet Bey'in mektubu"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 122 : Re’fet Bey'in mektubu

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz ve muhterem ve şefkatli Üstadım Efendim Hazretleri!

Vasiyetnamenizi okuduğum günden beri huzur-u kalble vakit geçirmek müyesser olmadı. Yalnız teessüratımı tahfif edebilmek için bir çare bulabildim. O da Kuran-ı Hakîm’e sarılmak ve çok büyük bir merak ve iştiyakla Kuran okumaya çalışan masumlarla meşgul olmaktır. Bunların arasında Lemaat’ın yazılması ve mütalaası bir tiryak hükmüne geçmektedir. Şimdi en büyük emelim, hastalığın tamamen zâil olduğuna dair tebşirat-ı Üstadanelerini almaktır. Hafiflediğine dair bize müjde verdiniz. İnşallah tamamen iade-i âfiyet ettiğinize dair yakında beşaret bekliyoruz.

Bazı kardeşlerin aynı teessürat tahtında bir çok mektuplar yazarak herbiri Üstadımızı tavsif etmeye çabaladıklarını gördüm ve kendi kendime dedim: Benim Üstadım madem ki Şeyh Geylanî ve Hazret-i Ali Radıyallahu Anh gibi zevat-ı muhtereme tarafından medh ü sena edilmiş ve hakkında <span class="arabic" dir="rtl" title="Meal: “Vaktin Abdülkadir’i ol.”">كُنْ قَادِرِىَّ الْوَقْتِ</span> denilmiş ve Celcelutiye’de sarahaten kendisinden bahsedilerek Hazret-i Ali Radıyallahü Anh’ın iltifatına mazhar olmuş. Mübarek Üstadımızın hakkında ne yazsak, onların yanında sönük kalır. Şimdiye kadar Risale-i Nur’un müellifinden başka hiçbir müellif ve müfessir ile bu kadar alâka olmamış ve hatta Kuran-ı Hakîm’in otuzüç âyeti ile de teyid edilmiş bir telifat işitilmemiştir.

Binaenaleyh âciz ve kuvve-i kalemiyesi pek nâkıs olan bu talebeniz, diğer kardeşlere şu tavsiyede bulunmak isterim: Üstadımızın mahiyet-i hakikiyesini hakkıyla kavrayabilmek için Risale-i Nur eczalarının kâffesini anlamak şartıyla ve gayet müdakkikane mütalaa etmek ve bilhassa Otuzuncu Lema'yı tekrar tekrar okumak ve hazmetmekle Üstadımızın manevi rütbesini herkes anlar ve tavsif edemeyeceğine kanaat getirerek lâl ve ebkem kalır ve kalemi de bu hususta hiçbir şey yazmayarak durur.

Hakkınızda yapılan suikaste gelince, bu mesele hakkında da fikrim şudur: Bu melâneti bir Türk yapmaz. Olsa olsa milliyetsiz bir dönme, bir zındık ve milliyetsiz bir dinsiz tarafından deruhde edilmiş bir vazife olabilir. Bu alçak hakkında yazacak söz bulamıyorum. Yalnız kendimi şöyle teselli ve teskin edebiliyorum: Madem ki bu vicdansız ve denaetkârane hareket, Türk olmayan bir zındık komitesinin işidir. Ve madem onların bu Din-i Mübin ile alâkaları yoktur. Ve madem küfr-ü mutlaktadırlar. Biz de onlar hakkında sarahat-ı Kuraniyeye istinaden şu âyet-i celile ile intikamımızı alabiliriz: Esteîzü billah:

<p class="arabic" dir="rtl" title="Meal: “Onlar için ister bağışlanma dile ister dileme (farketmez.) Onlar için yetmiş kez bağışlanma dilesen de, Allah onları asla affetmeyecektir.” [Tevbe Suresi, 9:80]">اِسْتَغْفِرْ لَهُمْ اَوْ لاَ تَسْتَغْفِرْ لَهُمْ اِنْ تَسْتَغْفِرْ لَهُمْ سَبْعِينَ مَرَّةً فَلَنْ يَغْفِرَ اللّٰهُ لَهُمْ</p>

Ve keza,

<p class="arabic" dir="rtl" title="Meal: “İşte bugün de müminler kâfirlere gülerler.” [Mutaffifîn Suresi, 83:34]">فَالْيَوْمَ الَّذِينَ آمَنُوا مِنَ الْكُفَّارِ يَضْحَكُونَ</p>

âyet-i kerimesiyle de gülmek sırasının âhirette müminlere geleceği tebşir buyurulmaktadır ve onların ecelleri, ölümleri bir idam-ı ebedî olmaktadır.

İşte muhterem ve sevgili Üstadım! Eğer müminleri teselli eden böyle yüzer âyet olmasaydı, ehl-i dalaletin bize karşı yapmış olduğu muamelâta dayanılmazdı. Geçen mektubunuzda buyurduğunuz gibi, madem hayat-ı bâkiyede beraberiz, bu iman kuvvetiyle bu misafirhanede ne kadar meşakkate maruz kalsak

<p class="arabic" dir="rtl" title="Meal: “Allah bize yeter, O ne güzel vekildir!” [Âl-i İmrân Sûresi, 3:173]">حَسْبُنَا اللّٰهُ وَنِعْمَ الْوَكِيلُ</p>

diyerek müteselli olabiliriz.

Biz daima sevgili Üstadımızdan sıhhat haberi bekliyoruz. Gözyaşlarımızı azaltacak yegâne çare odur. “Cenab-ı Hak ömrünüzü müzdâd buyursun!” duasını tekrar ile, Kuran okuyan masumlarla beraber mübarek ellerinizden ve ayaklarınızdan öper ve arz-ı tâzimat eylerim, şefkatli Üstadım Efendim Hazretleri. Size çok müştak ve duanıza çok muhtaç âciz talebeniz,

*Re’fet*

***
