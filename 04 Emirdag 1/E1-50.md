---
title: "Emirdağ-I 50 : Kuşların Risale-i Nur ile alâkadarlıklarındaki latif tevafuka dair Hüsrev'in mektubu"
no: 50
id: "E1-50"
konu: "Kuşların Risale-i Nur ile alâkadarlıklarındaki latif tevafuka dair Hüsrev'in mektubu"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 50 : Kuşların Risale-i Nur ile alâkadarlıklarındaki latif tevafuka dair Hüsrev'in mektubu

<p class="takdim">[Risale-i Nur kahramanı ve Isparta gülistanında Nur’un Gül fabrikasının parlak kâtibi, kuşların Risale-i Nur ile alâkadarlıklarına dair latif tevafuka bir güzel zarafet veren ve gül ile münasebeti meşhur bülbülün dahi aynı tevafuka imza basmasına ve o letafete bir zarafet katmasına dair mektubunun bir parçasıdır.]</p>

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Çok mübarek, çok aziz, çok kıymettar Üstadımız efendimiz hazretleri!

Bu mektubun ikinci meselesiyle [*] aziz Üstadım, tevafuk kerametleriyle tuyûrun cevelangâhı olan feza-yı âlemin sükût ve sükûnetini ihlâl ederek sükkânı olan tuyûrun istirahatlarını azametli ve dehşetli gürültüleriyle selbeden tahribatçı canavar insan kuşlarının zulümlerini, beşerin menfaatine tebdil ve tahviline vesile olacak olan Risale-i Nur’un yazılması ve okunması zamanında alâkadarlıklarını gösteren kuşların muhtelif mahallerde gelip dinlemelerinin tevafuklarını teyid edecek iki tevafuk cümlesiyle karşılaşmıştık.

**Birisi**: Bu mübarek mektubun geleceği gün kuşluk vaktinde bu fakir talebeniz Hüsrev’in evinin sokağına açık pencerelerinden bir bülbül geldi, girdi, dolaştı çıktı. Sofaya bülbülün hiç geldiği yoktu. Çok hayretime gitti. Bu mübarek acaba ne için geldi dedim. Akşam üzeri oldu. Bir kardeşimiz bu mübarek mektubu getirdi. Okuduktan sonra anladım ki, bu bülbül kendi taifesi namına kendi bahislerinin geldiğini müjdelemek için gelmiş.

**İkincisi**: Ertesi gün kahraman Tahirî ile beraberdik. Ben söylüyordum, o yazıyordu. Kuşların bahsine gelmiştik. Ben bir iş için oturduğum yerden kalkmıştım. Pencereye doğru yakınlaştım. İki serçe kuşu pencereye doğru geliyorlardı. Birisi geldi, kondu. Beni görünce derhal uçtu gitti. Kardeşimiz Tahirî’ye dedim: “Alâkadarlıklarını teyid etmek için gelen bu kuşlara ne dersin?” O da: “Haktır, bu hakikatlı bahiste vücudlarını göstermekle hakikatı imza etmeye gelmişler” dedi.

*Çok kusurlu talebeniz*
*Hüsrev*

***

> 1. [*] Bk. Emirdağ-I Arşivi n.45
