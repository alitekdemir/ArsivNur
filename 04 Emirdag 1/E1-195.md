---
title: "Emirdağ-I 195 : Asâ-yı Musa'nın tabca geri kalması.."
no: 195
id: "E1-195"
konu: "Asâ-yı Musa'nın tabca geri kalması.."
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 195 : Asâ-yı Musa'nın tabca geri kalması..

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz, sıddık kardeşlerim!

Sizin firdevsî ve kudsî ve nuranî hediyenizi aldım. Cenab-ı Hak o nüshaların her harfine mukabil, Leyle-i Kadir’de gibi binler sevap ve defter-i a’malinize otuzbinler hasenat yazdırsın, âmin.

Hakikaten Asâ-yı Musa Risalesi tabca geri kalması, büyük bir ikram ve inayet ve büyük bir hikmet ve rahmet ve büyük bir fütuhat ve kudsî bir hizmet içindi. Binler mâşallah ve bârekâllah ve veffakakümüllah. Hadsiz şükür olsun ki, İnebolu Nazif ve İbrahim gibi oradaki fedakârların gayretiyle ikinci bir Isparta olduğunu ve sebatkâr bir Medrese-i Nuriye ve Zehraviye olacağını ispat ediyor. Daha nüshalara bakamadım. İnşallah bunlar pek çokların imanlarını kurtaracaklar. Ve Zülfikar-ı Mucizat mecmuasının pek büyük fütuhatına hem tab’ına hem çokların daire-i Nur’a girmesine vesile olacak.

Kardeşlerim! Herbir nüshanın kâtibine ayrı ve uzun bir hususi mektup yazmak arzu ediyorum ve haklarıdır. Fakat halim ve kalemim ve vaktim müsaade etmediğinden, ona bedel tâ bayrama kadar manevi kazançlarda daire-i Nur’da has şakirdlerinde bulunmaları gibi, dualarda ve bağışlamalarda has üstadlarımın dairelerinde dahi -merhum Hâfız Ali gibi- bulundurmaya karar verdim. İnşallah Zülfikar-ı Mu’cizat’taki manevi ferah ve iştiyak kendini kolayca yazdıracak. Çok zahmet yazanlara vermeyecek ve Asâ-yı Musa yardımına çabuk yetişecek. Fakat ben tashihe kâfi gelmiyorum. Mümkün olduğu kadar tashih ediniz. Umum Nurculara birer birer selam ve dua eder ve dualarını isterim.

*el-Bâkî Hüve’l-Bâkî*
*Kardeşiniz*
*Said Nursî*

***

1. Emirdağ-I 195 No’lu mektubun orijinali
![[Emirdag1-195-AsayiMusaTab1.jpg|300]]
![[Emirdag1-195-AsayiMusaTab2.jpg|300]]


***
[^1]: Nazif’in bisküvit teberrükünü dün aldım. Âdetime muhalif olarak yüz defa o teberrük kadar sürur verdi. Hem bu bir fâl-i hayırdır diye İnebolu’dan bir müjde bekledim. Birden bugün kıymettar ve sebatkâr ve Hüsrev ve Nazif ruhunda ve mahiyetlerinde büyük ruhlu Küçük İbrahim, İnebolu’nun bir kahramanı, bu Cennet hediyesini getirdi. O sevincin sırrı zahir oldu.
