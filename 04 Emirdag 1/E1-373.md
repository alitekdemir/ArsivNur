---
title: "Emirdağ-I 373 : Siyasi bir kafa çabuk takdir edemiyor"
no: 373
id: "E1-373"
konu: "Siyasi bir kafa çabuk takdir edemiyor"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 373 : Siyasi bir kafa çabuk takdir edemiyor

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, sıddık kardeşlerim!

**Evvelen**: Medrese-i Nuriye kahramanlarından Salih Çavuş ve Mustafa Gül’ün kerametli ve müjdeli mektuplarına ve onların umum arkadaşlarına bârekâllah ve veffakakümullah deriz. Hâfız Ali’nin vârislerinden Mustafa ve Halil İbrahim’in mektuplarına ve Mustafa’nın sualine karşı cevap vermeye ve düşünmeye halim müsaade etmediği için gücenmesinler. Ve Halil İbrahim’in Üstadı hakkında pek ziyade hüsn-ü zannını gösteren manzumesi Milaslı Halil İbrahim’in mektubu gibi güzeldir. Yalnız Said hakkında hüsn-ü zanları haddimden pek çok ziyadedir. İnşallah o senaları, hayırlı bir dua hükmüne geçer.

**Sâniyen**: Erkândan Milaslı Halil İbrahim’in mektubunda ben vefat etmeden evvel bütün manevi malımı kardeşlerimin her birisine tamamen vermesini ve her bir şakird bir genç Said olması noktasını tam takdir edip şahsımın medhine ait kısmı müstesna olarak çok güzel gördüm. Bârekâllah derim.

**Sâlisen**: İstanbul’daki Amerika Sefiri vasıtasıyla Amerika’daki Müslüman heyetine Zülfikar’ı ve bir Asâ-yı Mûsâ’yı göndermesini isteyen o dostumuz ve kardeşimize deyiniz ki: Sefirlerin kafası siyasetle meşgul olduğundan ve Risale-i Nur siyasetle alâkası olmadığından, siyasi bir kafa çabuk takdir edemiyor. Hem Risale-i Nur, müşterileri aramaz, müşteriler onu aramalı, yalvarmalı. Amerika, buranın en küçük bir havâdisini merakla takip ettiği halde, buranın en büyük bir hâdisesi olan Risale-i Nur’u elbette arayacaktır.

Bundan sonra her meselemizde emir, Risale-i Nur’un şahs-ı manevisini temsil eden has şakirtlerin ve sizlerindir. Benim de şimdi bir reyim var. Umum kardeşlerimize binler selam ve selametlerine dua eden ve dualarını isteyen kardeşiniz,

*el-Bâkî Hüve’l-Bâkî*
*Said Nursî*
