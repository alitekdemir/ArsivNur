---
title: "Emirdağ-I 132 : Mehmed Çalışkan ve Keçel Geylan’ın bir küçük fıkrası"
no: 132
id: "E1-132"
konu: "Mehmed Çalışkan ve Keçel Geylan’ın bir küçük fıkrası"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 132 : Mehmed Çalışkan ve Keçel Geylan’ın bir küçük fıkrası

<p class="takdim">[Baba-oğul Mehmed Çalışkan ve Keçel Geylan’ın bir küçücük fıkralarıdır.]</p>

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Kuran'ın harfleri adedince Allah'ın selamı, rahmeti ve bereketleri üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ بِعَدَدِ حُرُوفَاتِ الْقُرْآنِ</p>

Çok aziz, çok kıymettar, çok mübarek, çok müşfik Üstadımız Efendimiz Hazretleri!

Evvelâ istifsâr-ı hâtırla mübarek el ve ayaklarınızdan öperiz. Ondördüncü asrın emsalsiz zulüm ve zulümatına karşı çıkan Risale-i Nur ve siz sevgili Üstadımız, bugün artık lillahilhamd muvaffak olmuştur. Yirmi seneden beri huruf-u Kuraniyenin sönmesi için vurulan darbeler tamamen akîm kalmıştır. Bugün artık nurumuz sayesinde tekrar Kuran okumak için mahallelerde kadınlar ve erkekler tarafından okutulmaya başlamış, bir çok kadın-erkek, genç-ihtiyar, çoluk-çocuk vardır. Fakat bununla beraber yüreklerimizi yakan bir şey varsa o da siz sevgili Üstadımızın dâr-ı bekaya, bizleri bu zulmetli dünyada bırakıp da gitmeniz olacaktır. Yine kalblerimiz ağlayarak Hasan Feyzi Efendi ağabeyimizin söylediği şu mısraları tekrarlıyoruz:

<pre>
Çekilip nur-u hidayet yine zindan olacak
 
Yine firkat yine hasret yine hüsran olacak
</pre>

Bu mısranın manasını düşündük. Âhirzamanın bir rahmeten lil-âlemîni olan Risale-i Nur’un müellifi siz sevgili Üstadımız dâr-ı bekaya teşrif ettikten ve Nur güneşi çekildikten sonra biz gibi körler nasıl yolumuzu göreceğiz diye hatırıma geldi. Fakat yine Hasan Feyzi Efendi kardeşimizin “Ceset ve beden kınından çıkan ruh kılıcı bütün kuvvetiyle faaliyete geçecektir” cümleleri bizi biraz teselli edebildi.

Mübarek Üstadımız Efendimiz! Yine kalbimiz ağlıyor. Nur çekildikten sonra ne olur bizim halimiz diye hazînâne düşünüyoruz. Bu hususta dualarınızı çok rica eder ve dua defterinden silinmememizi yüksek şefkatinizden yalvarırız. Ve yine hizmet-i mübarekenize Ceylan’ın gitmesi için lâzımgelen manevi işlerin görülmesini dileriz.

*Çok kusurlu ve âciz ve günahkâr talebeniz*
*Mehmed Çalışkan, Keçel Geylan (Ceylan)*

***
