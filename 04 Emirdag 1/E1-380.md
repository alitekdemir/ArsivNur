---
title: "Emirdağ-I 380: İbrahim Edhem Talas'ın mektubu"
no: 380
id: "E1-380"
konu: "İbrahim Edhem Talas'ın mektubu"
bolge: "Emirdağ"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 380: İbrahim Edhem Talas'ın mektubu

<p class="takdim">[Kardeşlerim! Ben resmî hocaların ürkmelerinden ve Nurlara karşı lâkaydlıklarından kızmıştım. Fakat bu Edhem Hoca benim hiddetimi izale etti. İnşallah nasıl merhum Hasan Feyzi, muallimleri Nurlara sevketmeye bir vesile oldu. Öyle de bu Edhem dahi bir kısım hocaları sevkedecek. Ben bu uzun mektubunu hem tadil etmek, hem kısaltmak ve hakkımda pek ziyade senalarını kaldırmak ve ıslah etmek halim ve vaktim müsaade etmediğinden size havale ederim. Bu mektup müstakil yazılsın. Medar-ı ibret olarak korkaklığından Nurlardan çekinen bazı hocalar okusun. Hem mektubun bir kısmı da Lâhika’ya geçsin. Said Nursî]</p>

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Çok sevgili Üstadımız Efendimiz Hazretleri!

An-asıl Rumeliliyim. Hicretim Balıkesir’dir. Celaleddin-i Rumî (Kaddesallahu sırrahu) mensuplarındanım. Yirmi seneye karib köy hocalığı ve çocuk okutmakla meşgul olmaktayım. Risale-i Nur’a hizmetim bu sene mümkün olduğu kadar hem kendim okuyup istifade etmek, hem de memleketim olan Balıkesir ve Kırkağaç havalisindeki kardeşlerimi tenvir etmek maksadıyla Risale-i Nur’dan risale yazıp gönderiyorum.

Kırk sene, belki yüz seneden beri dinimiz Nur-u Muhammediye (a.s.m.) nurunu söndürmek için var kuvvetleriyle sa’y ve gayrette bulunan Avrupa feylesoflarının ve onların sözlerine itimad eden bir takım bedbahtların din aleyhinde yaptıkları propagandalarla o derece ileri gidildi ki, dinine tâzim edip Ma’bud-u Hakiki’sine ibadet eden bir mümine kendi nazarlarıyla ve bâtıl fikirleriyle kendilerine münasip olan sözü o mü’mine isnad ederek dünyanın fikirsizi olduğuna olan itikadları ve kelâmları imanında noksaniyet olanları taaccübde bıraktılar. Hatta o zavallılar öyle zannettiler ki, artık nur-u imaniye yeniden parlamak için hâric-i imkân olduğuna kani’ oldular. İman-ı hakiki bulan Nur şakirdleri ise zerre miktarı imanlarına halel getirmedikleri gibi, öyle sersemlerin bâtıl itikadları ve yaptıkları propagandalar âdeta solda sıfır hükmünde kalacağını yakînen bildiklerinden, o münkirlerin yalnız ehl-i İslama değil, bütün âlem-i beşeriyete yaptıkları çirkin akideleri ne dereceye kadar varacağını ve her zevalin bir kemali ve her kemalin de bir zevali olacağını Zülfikar-ı Mucizat-ı Ahmediye (a.s.m.) ve Kuraniye ile bildiklerinden o şakirdler sarsılmaz imanlarıyla tereddüd ve şüphe bile getirmediler.

Evet nasılki bir milletin başında gayet kurnaz ve manyetizma ve ispirtizma nevinden teshir edici hasseleriyle zalimane, müstebidane tabiiyyun maddiyyun mezhebliğini kendine rehber eden akıllı, şeytanî, tâli’li, istidraclı bir kumandan bulunur. Ve taht-ı hükmünde olan milyonlarla insanların ve kendilerinin sa’y ü gayretiyle yaptıkları terakkiyat, iyilikler o milletin kendine ait iken, bir tek gözüyle kendini dev âyinesinde görerek ve haksız olarak o yapılan kahramanlıklar, cesaretlikler güya kendinden kendisine ve heykeline bir nevi rububiyet, ubudiyetkârane secde edercesine baş eğen hempâları tarafından olduğunu zannettiren Süfyan’ın zuhurunu Mucizat-ı Ahmediye (a.s.m.) ile bildiklerinden, o Süfyan’ın yalancılıklarını, hilekârlıklarını ve bütün sahtekâr işlerini yalnız ehl-i İslam’a değil, belki bütün kâinata bildirmek ve nur-u Muhammediye ve şeriat-ı Ahmediyeyi (a.s.m.) yeniden parlatacak inşallah. Yakın bir zamanda çıkacak olan Mehdi-i Resul-i Ekber’in zuhurunu mucizat-ı Ahmediye (a.s.m.) ile sabit olduğunu bildiklerinden ve din düşmanı olan Avrupa feylesoflarının ve onların sözlerini kendilerine düstur ittihaz eden bedbaht dinsizlerin, zındıkların din aleyhinde yaptıkları propagandalar, entrikalar, elbette ve elbette suya düşüp akim kalacaklarını bildiklerinden Nur şakirdleri sarsılmıyorlar.

Evet nasılki bir milletin siyaset istikameti hakkıyla muhafaza edilmezse ve adaleti de yalnız adliyede kalırsa, o milletin akibeti bataklık uçurumuna gideceği bedihîdir. Tabiiyyun ve maddiyyun dinsizlerin âlem-i beşeriyete saçtıkları çirkin akide tohumu, güya Hâlık-ı A’zam’ın halkettiği şeyleri tabiata, madde ve kuvvete maledip Hâlık-ı Kâinat’ta -hâşâ sümme hâşâ- Cenab-ı Hakk’ın hiçbir mefhumu yokmuş. Öyle çirkin akide insanları dünyanın acı cilvesine uğrayan kimsenin kendi kendine teselli edecek yerini bırakmadılar. Evet madem ki herşeyi tabiate, maddeye itikad ediyorlar. Musibet zamanlarında başlarına bir felâket geldiği zaman “Aman tabiat, bana imdad eyle” diyemez. Yahut “Ne yapayım dünyam böyle geçti ise, âhiretim iyi olur” diyemez. Çünkü Hâlık’ını inkâr etmiş.

İşte hakiki imanı olan zâtlar, bu dinsiz tabiiyyun maddiyyunların akibet çektikleri emekler "hebâen mensûren" olacağını bildiklerinden, elbet bu zalim dinsizlerin ve onların sözlerine itimad edip Hâlık’ı inkâr edenlerin yalanlarını, hilekârlıklarını bütün kâinata karşı meydana çıkaracak. Sönmez ve ebedî ve nur-u Muhammediyeye (a.s.m.) ait bir nur zahir olacağına şüphe edilmediğinden, ehl-i İslamın gayet müdhiş bir bozgunluk zamanında şarktan garba kadar bir şimşek ve saikası gibi kâinatı aydınlatan ve kararmış kalbleri de ân-ı vâhidde parlatan mübarek Risale-i Nur zahir olunca, âlem-i İslamı ayın ondördü gibi aydınlattı. Ve

<p class="arabic" dir="rtl" title="Meal: “(Onları) karanlıklardan aydınlığa (çıkarır.)” [Bakara Sûresi, 2:257]">مِنَ الظُّلُمَاتِ اِلَى النُّورِ</p>

sırrını izhar ve bir hikmeti zahir olduğu gibi, işte yüzlerce seneden beri din aleyhine yapılan zulümata karşı Risale-i Nur, o propagandacıların başına ve bozuk beyinlerine bir yangın bombası gibi patladı.

Din aleyhine ettikleri kuru davalar, yalancı olduklarını, her işlerinde zâlimâne olduğunu ehl-i İslam ile beraber hiç İslamiyetlikle alâkası olmayan, dünyanın öbür ucundaki küçük milletler Kuran'ı kabul ile, diğer bir ucunda olan ve umum dünyaya hükmünü sürdüren ve sözünü dinlettiren adaletperver Amerika da anladı ki, Hâlık-ı Kâinat var olduğunu, kendilerinin ecnebi memleketlerde bulunan tebasını himaye etmek için hükümet tarafından tayin edilen bir elçisi olduğu gibi, Hâlık-ı Kâinat'ın da kullarına kendinin şefkat ve merhametine binaen kendisinin vahdaniyetini ve Âdil-i Mutlak ve Rezzâk-ı Âlem olduğunu bildirmek için elbette bir elçisi, bir peygamberi olması lâzımdır.

İşte zindandan daha karanlık olan bu asırda, şimdiye kadar emsali nadir değil, belki hiç emsali olmayan Risale-i Nur’un aydınlığı, kâinatı baştan başa ihata etti. Kâinattaki tabiiyyunluk, maddiyyunluk vehhamiyeti artık gizlemeye başladı. Hatta hakikat, güneş gibi zahir olmaya yüz tuttu. Bütün dünyayı hemen hemen ihata edecek kadar ileri giden tabiiyyunluk, maddiyyunluk dinsizliğinin kökünü kazıyacak yegâne çare Risale-i Nur’un, bu necib Türk milletinin ve mübarek aziz vatanın içinde zahir olması, Allahu a’lem, Türk milletinin refah-ı saadetine işaret ve rahmet-i Rahmaniyeye mazhar olacağına bir alâmettir.

Tabiiyyunluk, maddiyyunluk, dinsizlik yüzünden ziyade darlaşan akılların hikmetli ve azametli meseleleri bir türlü ihata edemediğinden, kendilerine bir gururluk hasıl olarak doğrudan doğruya inkâra, küfre sapar. Hem maneviyattan kararmış hatta ölmüş olan kalbler, kılı kıldan ayıracak kadar ince ve geniş ve gayet derin imanî meseleleri o manen kurumuş ve sıkışmış kalbler birdenbire ihata edemediğinden, zavallı bedbaht çar-nâçar çaresiz küfre, dalalete yuvarlanıp ebedî idam mücazatına müstehak olur.

Evet eğer o uçurumdan silkinip kendi küfrünün içyüzüne dikkat ile nazar ederse, şüphesiz görecektir ki, bu mevcudat ve kâinatın muhakkak bir Hâlıkı var olduğunu ve o Hâlıkın şefkatini, merhametini, adaletini kullarına tebliğ etmek için yine kendi hemcinsinden bir vasıta, bir elçisi, bir peygamberi vardır ve tebligat-ı İlahiyeyi kullarına bildirmek için mukaddes bir kitabın inzali muhakkak vardır. Ve o kitabın meyvesi hükmünde olan Risale-i Nur, bir ucu arş-ı a’zamda olan Kuran-ı Hakîm’in hakiki tercümanı olduğuna zerre miktarı şüphe getirmez.

Ey din ve meslek yolunda hâfız ve hoca efendi kardeşlerim! Nefsimle beraber size derim: Ünvanımız olan veraset-ül enbiya olan ilim, bizlere yalnız şahsımıza ait değildir. Belki bütün ehl-i İslamın, hatta bütün kâinatın bizlerde olan ilimde hakkı ve hissesi vardır. Halktan Hakk'ın ilmini ketmetmek, bizim için haramdır, bir cinayettir. O ilim bizlere bir emanettir. Emanete ihanetlik etmek ise, imanın münkerliğine alamettir. Allâm-ul Guyub Celle Celalühü ve Tekaddes Hazretlerinden korkmayıp hak ve hakikatı söylemeyip ve ne cihetle olursa olsun hatır için dalkavukluk edip Kuran-ı Azîmüşşan’ın hakiki ahkâmını, hikmetini bildirmekten ictinab etmek ise bir nev kâfirliktir.

İşte asıl bu zamandadır, mâlikine karşı aczini ikrar ve kusurunu itiraf edip Ma’bud-u Hakikîsine ibadet etmek. İşte asıl bu zamandadır ki, sünnet-i seniyeye ittiba etmek. İşte asıl bu zamandadır ki, Ehl-i Sünnet ve'l-Cemaat mezhebine uymak. İşte asıl bu zamandadır ki, imanına iman katmak. İşte asıl bu zamandadır ki, hakiki imanın ne olduğunu bilmeyen bir din kardeşini iman nuruyla tenvir etmek. İşte asıl bu zamandadır ki, yoldan sapmış bir ehl-i İslamı yola getirmek. İşte asıl bu zamandadır ki, dünya metaına tama’ etmeyip Hak rızası için Kuran-ı Hakîm’in ahkâmını bildiğimiz kadar bilmeyenlere bildirmek. İşte asıl bu zamandadır ki, Hâlık-ı Kâinat’ı inkâr etmeye cesaret eden tabiiyyun, maddiyyunlara Hakk’ın Hâlık ve Rezzak-ı Âlem olduğunu isbat ederek müdafaa etmek. İşte asıl bu zamandadır ki, âhiretin ilk ve gayet tehlikeli kapısı olan kabir azabından emin olmak için çare bulmak.

Ey hâfız ve hoca efendi kardeşlerim! Nefsimle beraber size derim: Bize emanet olan din-i Muhammediyenin (a.s.m.) terakkisine bizler çalışmazsak, Âdil-i Mutlak olan Vâcib-ül Vücud Celle Celalühü ve Tekaddes Hazretlerine ne yüzle varacağız? Müekkel bulunduğumuz makam-ı mübarekenin sahibi sevgili Peygamberimiz Aleyhissalâtü Vesselâm Efendimizin sünnet-i seniyesini bizler muhafaza etmezsek, ne yüzle rûz-i cezada şefaat bekleyeceğiz? Herkese nasip olmayan ancak takdir-i İlahî olan ilmi, bilhassa Hazret-i Kuran-ı Azîmüşşan’ın ahkâmını Cenab-ı Vâcib-ül Vücud ve Tekaddes Hazretlerinin kullarına bilâ-ücret tebliğ etmezsek, o Hakk’ın kelâmı Hazret-i Kuran-ı Hakîm rûz-i cezada bizden dava etmez mi? Râzıkımızı terkedip dünya metaı için halka boyun eğmek, Hakk’ın kapısını terkedip halkın kapısına âcizliğimizi teşekki etmek, bizim için reva mıdır? İslamiyetin şan ve şerefini ayaklar altına almak değil midir?

Ey nefsim, düşün! Seni Hâlık’ın olan Zülcelal ve Tekaddes Hazretleri İslamiyet üzerine yaratmayıp Hâlık’ını inkâr eden dinsizlerden halkedeydi ne olurdun, halin neye varırdı?

Ey nefsim! Rızk için Ma’bud-u Hakikî’den beklemeyip kendi rızka ihtiyacı olan bir âciz kula köle olmak kadar âdilik var mıdır? Ana rahminde bulunduğun zaman, Rezzak-ı Âlem olan Kàdir-i Mutlak ve Tekaddes Hazretleri senin rızkını bacadan indirir gibi ana rahminde seni gıdalandırmadı mı? Âleme ibret-i nümune olarak uzuvda noksan mı yarattı? Bu kadar nimetler yetmemiş gibi, fazla ayrıca da hem dünyayı, hem âhiretini pek yakından anlamak için sana ilim vermedi mi? Bunca nimetlere mukabil evamir-i İlahiyeye karşı sen ne yaptın?

Ey nefsim! Âdil-i Mutlak olan Allah Celle Celalühü ve Tekaddes Hazretleri senden evvel gelen bazı ilim sahipleri Kuran-ı Hakîm’in ahkâmını terkedip yanlış yahut yalan fetva veren dalkavukçuların daha âhirete gitmeden ukubet-i İlahiye başına geldiğini görmedin mi?

Ey nefsim! Senden evvel gelen ilmiyle âmil âlimlerin cisimleri ölüp kendilerini el’an “Rahmetullahi Aleyh” ismiyle yâdedildiğini işitmedin mi? Hem böyle mübarek zâtların ahvallerine özencin olmuyor mu?

Ey nefis! Gözünle gördün, kulağınla işittin, sen rahat rahat şahane yaşarken Üstadımız Hazret-i Bediüzzaman Hazretleri, din uğrunda yalnız ehl-i İslam değil, belki âlem-i kâinatın idam-ı ebedîden hayat-ı ebediyeye tebeddül için kendinin istirahatını hatırına bile getirmeden, gecesini gündüzüne katıp çalışmakta iken müteaddid defalar nice nice müşkilâtlara, engellere maruz kaldı. Gerçi her yerde Hakk’ın inayetiyle muhasımlarına galebe çaldı. Hem kendinin, hem dinin muhasımları yakînen anladılar ki, Üstad Hazretlerine değil kendileri, bütün halk başına hücum etse, kendisine karşı mağlup olacak. Artık kendisiyle musalaha etmekten başka çare olmadığını çok iyi bildiler. Kendisinin en ziyade şu dünyada aldığı zevk, yegâne gayesi beşeriyeti dalaletten kurtarıp, saadete kavuşturmaktır. Ve bundan aldığı zevki hiçbir şeyden almaz. Hem kendisine Hak’tan gelen musibetlere o derece iftihar eder ki, sürurundan gayet neşeli bulunması bütün âlemi hayret ve taaccübde bırakıyor. Hele fakr u kanaati o derecedir ki, beşerin sabır ve tahammülü imkân hâricindedir.

İşte ey nefsim! Bu mübarek zat-ı muhteremi bu ahvalde ve bu ahlak-ı hamîdede olduğunu biliyorsun. O da senin gibi bir nevibeşer, insan değil midir? Yalnız İslamlara değil, bütün bu asırdaki insanlara rehber olduğunu biliyorsun. Ne için onun takip ettiği yoldan yürümüyorsun? Onun takip ettiği yoldan bu asırda yürümemek bütün ehl-i İslam içinde, bilhassa hâfız ve hocalar için gayet müthiş bir hatadır, bir kabahattir, bir akılsızlıktır.

Ey nefsim! Sen neyine güvenip kendi menfaatinden başka kimsenin iyiliğini düşünmüyorsun. Ey nefsim! Sen az-çok ilim sahibisin, Allah’tan kork. İlmin hesabını muhakkak vereceksin.

Ey nefsim, iyi dinle! Bütün insanların dalaletten kurtarmak için çalışan ve Cenab-ı Hakk’ın buyurduğu;

<p class="arabic" dir="rtl" title="Meal: “Hani Allah, kendilerine kitap verilenlerden, ‘Onu (Kitabı) mutlaka insanlara açıklayacaksınız, onu gizlemeyeceksiniz’ diye sağlam söz almıştı... ilâ âhiril-âyet” [Âl-i İmrân Sûresi, 3:187] ">وَاِذْ اَخَذَ اللّٰهُ مِيثَاقَ الَّذِينَ اُوتُوا الْكِتَابَ لَتُبَيِّنُنَّهُ لِلنَّاسِ وَلاَ تَكْتُمُونَهُ الخ</p>

evamir-i İlahiyeyi yerine getirmek için müşkilâtlara maruz kalacağını hiç tahattur etmeyen; ve dini âlet edip din aleyhine hücum eden propagandacılara ve tabiiyyunlara, maddiyyunlara, dinsizlere galebe eden; dalkavukluk etmeyen; ve dünya metaı için dinini dünyaya değişmeye irtikâb ve tenezzül etmeyip ve yalnız servet-i ebediye, saadet-i sermediye olan Hak rızasından başka bir matlubu olmayan; ve İslamlar arasında fırkacılıkla alakası olmayan; hele ahlak-ı hamîdesi arş-ı Rahman’a ulaşan ve âlem-i beşeriyete şefkat ve merhameti yetişen; zehirleri tiryak yapan; bütün ins ü cinni, dost ve ağyarı, yerli ve yabancıyı, zengini ve fakiri iman nuru zincirleriyle sarsılmaz rabıtalarla bağlayan; bir ucu arş-ı a’zamda olan, Allah Celle Celalühü kelâmının hakiki tercümanı olan Risale-i Nur hâdimi ve tercümanı; ve sahib-i Zülfikar’ın manevi evlâdı; ve bütün Nur şakirdlerinin serdarı; Mucizat-ı Ahmediye (a.s.m.) ile sabit âhirzamanda rahmet olarak gönderilecek Hazret-i Bediüzzaman (Radıyallahü Teâlâ Anhü) hazretlerinin en küçük bir şakirdi olmak kadar ondan daha ferah ve sürur ve uhrevî bir saadet ve bahtiyarlık var mıdır acaba?

Risale-i Nur yardımcılarından, hususen Medresetüzzehra erkân-ı ricâl-i kibârından ve bütün Risale-i Nur şakirdlerini bir kardeş gibi kendine müsavi kıyas eden ve akıllara hayret verici kalemiyle 500 nüshayı birden yazan ve Üstad Hazretlerinin yârı olan ve Risale-i Nur’un kahraman yardımcısı hiçbir şeyden yılmayan cesur, gayyur, faal Hüsrev gibi bir zat-ı muhteremin bir küçük kardeşi olmak kadar şimdi memnun edecek bir şey var mıdır acaba?

Ezcümle, Medresetüzzehra erkân-ı ricâlinden, Risale-i Nur uğrunda yorulmak ne olduğunu bilmeyen ve Risale-i Nur hakkında olan müşkilâtlara göğüs geren ve Risale-i Nur intişarı için her türlü fedakârlığa atılan Tahirî gibi bir muhterem zâtın kardeşi mukabilinde bulunmak kadar şu zamanda sevimli bir şey var mıdır acaba?

Ezcümle, gençliği ile beraber sarsılmaz imanı ile yüzlerle, belki binlerle ehl-i İslamı Risale-i Nur’un nuruyla müstağrak etmek, gecesini gündüzüne katan, her cihetle sa’y ü gayret etmekte usanç hissi duymayan, başta Üstad hazretleri olduğu halde bütün şakirdlerinin hüsn-ü teveccühünü kazanan çalışkan Âtıf gibi kıymetli bir zâta kardeş olmak kadar, şu asırda tatlı, lezzetli bir şey var mıdır acaba?

Ezcümle, bulunduğum Alamescid Köyü’nde Risale-i Nur hakkında nakden ve bedenen var kuvvetleriyle çalışan Ahmed Hamdi ve Mustafa Hoca ve Kadir kardeşlerle birlikte bulunmak zevki gibi güzel zevk var mıdır?

Ezcümle, Macel Köyünde ara postası yapan Deli Ahmed Çavuş ve ihtiyarlığıyla beraber gece-gündüz risale yazmakla meşgul olan Hasan Onbaşı kardeşler ve ezcümle muhitte en ziyade Risale-i Nur şakird bolluğu olan ve hemen hemen hepsi hâfız ve hoca olan karye-i irfan kardeşlerin Risale-i Nur’u ruhları gibi seven, âdeta yekdiğerleriyle faaliyet hususunda rekabet eden kardeşlere komşu olmak kadar sevinçli duygu bu kâinatta var mıdır acaba?

Hususen umum kâinatı, bilhassa zındıkları hayrette bırakan Risale-i Nur’un terakkiyatı için nur zincirleriyle beraber bağlı olan ve yekdiğeriyle olan ünsiyet kardeşlikten ziyade olan umum Risale-i Nur şakirdlerinin yanında bulunmak kadar şu kâinatta uhrevî gıda verecek kıymetli bir şey var mıdır acaba?

İşte ey nefsim! Bunları işittin. Bu fâni dünyanın vefası olmadığını yakînen pekala bilirsin. Ey nefsim insaf et. Fâni duygular için ebedî lezzetleri terketmek kadar Cenab-ı Hakk’ın indinde ve Resulullah (S.A.V.) indinde ve bütün enbiyalar ve evliyalar indinde daha çirkin, daha âdilik, daha büyük kabahat, kusur var mıdır? Haydi nefsim, artık durmak dinlenmek zamanı değildir, hemen çalışmalı. İnayet Hak’tan, himmet Risale-i Nur’dan, çalışmak da bizden.

Pâk el ve ayaklarınızı öperek hayırlı dualarınızı bekleriz. Ve bu taraf talebelerinizin cümlesi selamlarla selametlerinizi Cenab-ı Hak’tan temenni eylerler.

*Balıkesir, Kırkağaç ve havalisi Nur şakirdleri namına*
*Sandıklı Alamescid Köy imamı, pek kusurlu*
*İbrahim Edhem Talas*
