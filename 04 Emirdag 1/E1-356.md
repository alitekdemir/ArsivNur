---
title: "Emirdağ-I 356 : İnebolulu Küçük İbrahim'in mektubu"
no: 356
id: "E1-356"
konu: "İnebolulu Küçük İbrahim'in mektubu"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 356 : İnebolulu Küçük İbrahim'in mektubu

<p class="takdim">[Vakit bulamadım, siz hem bunu, hem Sabri'nin mektubunu tadil ve ıslahtan sonra Lahika'ya geçiriniz.]</p>

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Çok sevgili ve mübarek Üstadımız Efendimiz Hazretleri!

Son haftalar içinde bizlere vâsıl olan ve manevi yaralarımıza merhem ve şifalar veren ihsasât ve ihbarât-ı Nuriyeniz, vazifelerimize daha çok dikkatle sarılmak ve bu suretle siperlerimizden dışarıya çıkmak olan gevşeklikten kurtularak taze bir gayretle Nur kalemlere dayanıp bu müthiş ve pek acip hengâmda kendilerimizi yegâne tahassüngâh olan Risale-i Nur’a atmış bulunmaktayız, elhamdulillah.

Bugün ehl-i dünyanın gözünü yıldıran komünistlik gibi cereyanların yegâne düşmanı ve müdafii ve ondan gelen hastalık ve yaraların hekimi ve ilacı olan Risale-i Nur’un üstadı ve gözümüzün nuru, ruh u canımız ve yegâne teselli-i hayatımız, çok sevgili efendimiz Üstadımız hazretlerinin otuz seneden beri ve bugün hâlen biz hep Nurcuların ve ehl-i vicdanın elemle müşahedemizle ve herbir zerrelerimize kadar hissettiğimiz ve tarihlerde dahi emsali görülmemiş şekil ve tarzlarda mason ve taraftarlarının ve komünistlerin gaddarca vahşice mezâlimine, Kuranı ve imanı muhafaza ve müdafaa etmek bahasına hedef olmuş mübarek ve muazzez şahsiyeti; halbuki merhum şehid Hasan Feyzi ve diğer hayattaki ehl-i kalb ve ârifînden olan kardeşlerimizin Lâhika ve malûmatlarımızı süsleyen “Azamet-i hakikat-ı Üstad” hususundaki beyanatlarında teyiden anladığımız vecihle, zahiren bu dünyada maddi yanlızlığı, zayıflığı, hastalıklı hayatı ile beraber o mübareğin yalnız bir Allah ve Habibine ve Kuran’ına dayanıp pek muazzam manevi kuvvetlere, hâmilere mazhar olmuş.

Bu dünyalardan vâsi iktidarıyla beraber Risale-i Nur’un esas mesleği olan ihlas ve tefani sırrı içine bürünüp "kaderin adaletinin tecelliyatıdır" diye tevekkülle nefsine tam sabır içinde şükrettiren ve manevi ve uhrevî meyve ve mükâfatlarını şimdiden görüp bizlere de müjde verip,

<p class="arabic" dir="rtl" title="Meal: “İman nimeti için Allah’a hamdolsun” ">اَلْحَمْدُ لِلّٰهِ عَلٰى نِعْمَةِ الْإِيمَانِ</p>

diyen ve şakirdlerine dedirten sevgili Üstadımızın çok ince hissiyatıyla ruhlarımıza bir ferahlık ve ehl-i dünya ve dalaletin içinden göynüyüp tefessüh ederek yıkılmasından hasıl olan müthiş sallantı ile rahatsız olan kalblerimize âb-ı hayatlar serpen o ehemmiyetli ve kıymetli duygularını kaleme alması cidden bizi pek çok mesrur ve müteselli ve bütün ruh u canımızla teşekkür ettirdi.

Tazelenen bu büyük mukaddes dersinden dolayı çok mübarek Üstadımıza ebedî minnettarlıklarımızı arzetmeyi bir borç telakki ettik. Mün’im-i Hakiki’nin kudretini isbat eden, şükre şâyan olan, fakat maalesef bu fenler ve sanatları tahripçiler dalalet ve adem yolunda kullanarak bütün felsefeleriyle, tabiatlarıyla ve servet ve nüfuzlarıyla bin senedir tahkim edip meydana getirdikleri bu müthiş deccalâne dalalet şahs-ı manevîsini Risale-i Nur’un otuz senelik mücahede-i maneviyesi ile mağlup edip son defa kati ve iflah olmayacak derecede yaralar aldırarak tecavüzlerini kahretmek üzere başlarını dünyalarına yedirip, çarptırıp zîr ü zeber ve perişan, Nurlara teslim olmak günlerini görmek için âdeta sabırsızlanarak Allah’ından isteyen sevgili Üstad-ı Nur’un arşı titreten, yürekleri eriten naz ve niyazı, tazarru ve münacatını, "İlahî yâ Rab! Bütün mukaddesatın aşkına kabul buyur" duasını, bir zerrenin dahi ihtiyaç duasına muhtaç oldukları esbab-ı nimeti vermekle icabet eden Cenab-ı Erhamürrâhimîn hazretleri, Kuranı için sevgili Habib’i (a.s.m.) ve onun şeriat-ı garra-yı Ahmedîsi için kabul buyursun, âmin. Ve "Zât-ı Ecell-i A’lân için ey Kahhar-ı Zülcelal! Senin şeriatına karşı ordular besleyen bu zalimleri imana getir, yoksa kafalarını kır" duasına "bütün mevcudat ve mahlukatın fahri ve sahib-i şeriat sevgili Habibi’nin bu cihanları şereflendiren teşrif gecesi ve ayı hürmetine kabul buyur" duasına bütün Risale-i Nur’un şakirdleri bizler, "Risale-i Nur’un hurufatının manevi ve maddi semereleri, hasenatları adedince âmin" diyoruz. Velhamdulillahi rabb-il âlemîn.

Sıhhat ve âfiyetinize her an duakâr ve dualarınızı istirham ederek, el ve ayaklarınızdan öpen bütün Nurcu kardeşlerimiz dahil, bilhassa orada selam ve minnettarlıklarını arz eden, her türlü acz ve fakrlarıyla beraber mütesaniden Nur hizmeti görmekte ihtiyacı olan kardeşlerim namına, çok günahkâr perişan haliyle huzur-u âlîlerine hayalen çıkıp el ve ayaklarınızdan öperek şifakâr ve müşfik dualarınızı yalvaran pürkusur köleniz

*Küçük İbrahim*
*İnebolu*
