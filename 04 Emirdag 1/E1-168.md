---
title: "Emirdağ-I 168 : Reis'e ve Başvekil'e mektup yazacağım (Yeşil Salih)"
no: 168
id: "E1-168"
konu: "Reis'e ve Başvekil'e mektup yazacağım (Yeşil Salih)"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 168 : Reis'e ve Başvekil'e mektup yazacağım (Yeşil Salih)

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz, sıddık kardeşlerim!

**Evvelen**: Mustafa Osman’ın mektubunu, çizgiler ortasındaki kısmı Nurların tevessüüne dair olmasından Lâhika’ya girsin. Hem o güzel hattıyla yazdığı Asâ-yı Musa Mecmuasını bana göndermesine mukabil, benden benim tashihimden geçmiş bir diğer nüshayı istiyor. O hangi vasıta ile gönderse, biz de ona göndereceğiz. Hakikaten o ve rüfekaları, Nurlara tam bağlı ve çalışıyorlar. Hususi mektup yazamadığımdan gücenmesinler.

**Sâniyen**: Yeşil Salih buranın kaymakamı vasıtasıyla bana mektuplar yazdığı sebebiyle sorduğu sualler bir parça onları okşamak için bir kısmı ehemmiyetsiz ve bir kısmı da cevabı zahirdir. Bu zât hakikaten bizimle ziyade alâkadardır. Şimdi bu dakikada Çalışkanlardan Hasan Efendi’ye yazdığı bir mektubunu gördüm. İçinde diyor: “Said için ben Reis’e ve Başvekil’e mektup yazacağım."

*el-Bâkî Hüve’l-Bâkî*
*Kardeşiniz*
*Said Nursî*

***
