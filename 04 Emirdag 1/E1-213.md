---
title: "Emirdağ-I 213 : Muhacir Hâfız Ahmed'in (r.h.) dünyadan göçmesi beni çok sarstı, ağlattırdı"
no: 213
id: "E1-213"
konu: "Muhacir Hâfız Ahmed'in (r.h.) dünyadan göçmesi beni çok sarstı, ağlattırdı"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 213 : Muhacir Hâfız Ahmed'in (r.h.) dünyadan göçmesi beni çok sarstı, ağlattırdı

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, Sıddık Kardeşlerim!

Sekiz sene çoluk çocuğuyla sadakatla bana hizmet eden.. ve evlâd ve ahfad ve refikası ve damatlarıyla Nurlara ciddi çalışan.. ve ders ve vaazlarını bütün Nurlardan veren.. ve vefatından on dakika evvel dünyaca en ehemmiyetli vasiyeti, kendinin Nur Risalelerini tekmil için Şamlı Hâfız'a rica eden.. ve vefatından iki gün evvel bana mektup yazıp benim aynı vakitte Sava'yı Barla'ya tercih ederek Sava mezaristanında defnimi arzu ettiğimi sizlere yazdığımı sadakatin kerametiyle hissedip bana mukabele ve itiraz tarzında o mektubunda der: “Sen Barla'yı ikinci vatanımdır dediğin halde, neden ona gelmiyorsun, başka yerleri tercih edersin? İbtidaî medrese-i Nuriye Barla'dır, senin mezarın orada olmalı.” diye bana ihtar etti. İki gün sonra -size yazdığım daha size yetişmeden- onun mektubunu, hem Şanlı Hâfız ikinci sahifesinde yazdığı vefat haberini aldığım merhum Muhacir Hâfız Ahmed'in (r.h.) dünyadan göçmesi, aynen Abdurrahman gibi beni çok sarstı, ağlattırdı,

<p class="arabic" dir="rtl" title="Meal: “Biz şüphesiz Allah'a aidiz ve şüphesiz O'na döneceğiz.” [Bakara Suresi, 2:156]">اِنَّا لِلّٰهِ وَ اِنَّا اِلَيْهِ رَاجِعُونَ</p>

dedirtti. Binler rahmet onun ruhuna insin, âmin! Kabri de hanesi gibi Kur'an ve Nur'un bir menzili olsun, âmin! Şübhem kalmadı ki, bu zâhir sadakat kerameti, Nurcuların imanla kabre gireceklerini isbat ediyor ve hüsn-ü hâtimeye mazhardırlar. Benim tarafımdan onun akrabasına taziye ediniz ve ben bütün dualarımda onu hissedar ediyorum diye tebliğ ediniz. [^1]

**Sâniyen**: Kardeşimiz Re'fet bana yazıyor ki: “İstanbul'da Nurlara çok ihtiyaç var ve ekmek gibi herkes muhtaçtır. Ve kardeşlerimizden ve Nurlarla çok alâkadar ve çok okumuş ve Nurcu olan Yeşil Şemseddin, Nur'un hakikatlarından ders verdiğinden, vaazında binlerle adam bulunur.Hem Re'fet der: “Bundan anlaşılıyor ki; Risale-i Nur, bu millete her gün ekmek gibi lâzımdır.” Hem bir kısım Nurları, ehemmiyetli zâtlara vermiş ve Zülfikar-ı Mucizat'ı benim tashihimden geçmiş bir nüshasını istiyor. Umuma birer birer selam ve dua ederiz ve dualarını isteriz.

*el-Bâkî Hüve’l-Bâkî*
*Kardeşiniz*
*Said Nursî*

***
[^1]: İnebolu'dan gelen bir kısım Asa-yı Musa'nın âhirinde Küçük Ali'nin cevabında “adem âlemleri” yerinde “âdem âlemleri” yazılmış, mana bozulur. Sizin de böyle ise tashih ediniz.
