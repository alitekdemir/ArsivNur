---
title: "Emirdağ-I 449 : Bu müsadere meselesi bir musibet-i semaviye ve arziyeyi netice vermedi"
no: 449
id: "E1-449"
konu: "Bu müsadere meselesi bir musibet-i semaviye ve arziyeyi netice vermedi"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 449 : Bu müsadere meselesi bir musibet-i semaviye ve arziyeyi netice vermedi

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, sıddık kardeşlerim!

**Evvelen**: Leyle-i Kadrinizi tekrar be-tekrar tebrik ederek, Cenab-ı Hak hakkınızda ve hakkımızda bu ramazandaki leyle-i kadri herbirimize seksenüç sene bir ibadet hükmünde kabul etmesini ve âlem-i islamda ve zemin yüzünde Kuran’ın nev-i beşere güneş gibi ziyalar neşretmesini ve beşerin yaralarını tedavi etmesini leyle-i kadirde dua eden mübarek zatları ve leyle-i kadrin kudsi hakikatını şefaatçi ederek Erhamürrâhimîn’in rahmetinden niyaz ediyoruz.

**Sâniyen**: Bu müsadere meselesi ondan dokuzu hem bize, hem Nurlara, hem ehl-i imana menfaatli olduğu için sair taarruzlar gibi bir musibet-i semaviye ve arziyeyi netice vermedi. Yalnız bir derece zahirî bir telaş ve bir hüzün nurculara verdiği için tam müsadere vaktine kadar güzelce devam eden rahmetler durdu. Bir derece itab göründü diye buradaki nurcuların kanaati geliyor. Hem de her vakit faideli olan ihtiyata bizi sevketti. Siracünnur’un çoğunun intişarına kadar bir yerde toplu bulunmasın, ayrı ayrı yerde bulunsun daha münasip olur. Ve Siracünnur’un âhirinde siz münasip gördüğünüz Hasan Feyzi’nin veya başkasının fıkralarını tashih, tâdilden sonra dercedebilirsiniz. Kahraman Tahirî’ye ve yardımcılarına bin bârekâllah ve veffakakümullah deriz.

**Sâlisen**: Kastamonu Hüsrev’i ve Nurların serkâtibi Mehmed Feyzi’nin beni çok mesrur eden mektubunu ve Ramazan tebrikini ve oradaki Nurcu arkadaşlarının alâka ve sadakatlerini ve mektubunda isimleri bulunan bütün o mübarek kardeşlerimizin devam-ı hizmetlerini ruh u canımızla tebrik ediyoruz. Hususen Hilmiler, Sadıklar, Eminler, İhsanlar, Ahmedler, ihtiyar beş kardeşler ve Ilgaz’da İsmail ve büyük, küçük iki Şevket ve Mustafa ve Abdullah ve Hâfız Emin gibi kardeşlerimizin hem ramazanlarını, hem leyle-i kadirlerini, hem gelecek bayramlarını bütün ruh u canımızla tebrik ediyoruz. Ve Emin’in Van’a seyahatı ve iki Şevket’in aynı zamanda ism-i Hayy-ı Kayyum’un dersine tevafukları ve Asâ-yı Musa’nın oraya girdiği dakikada Kastamonu medrese-i nuriyesi sevincinden sarsılmak manasındaki hafif zelzelenin haber vermesi, beni çok sevindirdi. Yeniden ben Kastamonu’ya gitmiş gibi ferahlandım.

**Râbian**: Hem kalemiyle, hem tesirli hizmetiyle Risale-i Nur’a çok hizmetleri sebkat eden Küreli kardeşimiz Hâfız Emin’in mektubunda isimleri bulunan zatlara pek çok selam ve Hâfız Emin’i de yeni hizmet-i Kuraniyede tebrik ve muvaffakiyetine dua ediyoruz. Yine eskide Nur’un iş başında çalışıyor gibi kabul ediyoruz. Kastamonu’dan Muammer, Küreli Hüsnü, Mustafa, Hâlid gibi kardeşlerimize hususen Saatçi Nuri’ye çok selam ve dua ediyoruz. Şimdi vakit pek dar ve acele olduğundan ve acele yazmaya mecbur olduğumdan onların mektubunu tamam okuyamadığımdan ve hususi cevap yazamadığımdan gücenmesinler.

**Hâmisen**: Masumlar kahramanlarından Dadaylı Şevket’in oranın genç şakirdleri namına yazdığı güzel mektubu ve manzumesini daha tamam okuyamadık. Hem ona, hem Dadaylı kardeşlerimize, hususen Hâfız Hasan’a çok selam ediyoruz. Şevket’in parlak mektubunu tamamıyla ve manzumesini Lâhika’ya geçireceğiz, size göndereceğiz. Hem ayrı yazılıp gençler ve mektepliler okusunlar. Şimdiden ona bârekâllah deriz. Homa civarındaki Sütlaç’tan Mustafa Kurşuncu, Ahmed Yavuz ve Mehmed Yayla’nın pusulalarındaki bana dualarına mukabil Cenab-ı Hak onlardan razı olsun deriz. Selam edip dualarına âmin deriz. Umuma birer birer selam ve dua ediyoruz.

*el-Bâkî Hüve’l-Bâkî*
*Kardeşiniz*
*Said Nursî*
