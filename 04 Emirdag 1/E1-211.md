---
title: "Emirdağ-I 211 : Abdurrahman Salahaddin Çelebi'nin mektubu"
no: 211
id: "E1-211"
konu: "Abdurrahman Salahaddin Çelebi'nin mektubu"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 211 : Abdurrahman Salahaddin Çelebi'nin mektubu

<p class="takdim">[Salahaddin’in mektubudur. Lâhika’ya]</p>

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Asa-yı Musa ve Zülfikar mecmualarının harfleri adedince Allah’ın selamı, rahmeti ve bereketleri üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ بِعَدَدِ حُرُوفَاتِ عَصَا مُوسٰي وَذُوالْفِقَارِ</p>

Aziz, şefkatli, faziletli efendim ve Üstadım Hazretlerine!

Ekser mucizeli âyet ve ism-i a’zamların 19 harften müteşekkil olması ve Risale-i Nur’da da hikmetleri bulunan bu mübarek rakam adedince havalimiz nuranîlerinin ve Medresetüzzehra’nın baş muallimine ve Risale-i Nur’a hürmet ve bağlılıklarının nişanesini imtihan kabul ederek bu mübarek Receb-i Şerif'te 19 adet ciltli ve tashihli Asâ-yı Musa’yı kahraman ve sebatkâr bir kardeşimizin büyük gayret ve himmetiyle takdim edilmesinden dolayı Cenab-ı Rabb-ül Âlemîn’e hadsiz şükür ve Resulü sevgili Peygamberimiz Muhammed Mustafa Sallallahü Teâlâ aleyhi ve sellem Efendimize hadsiz salavat olsun, âmin.

Matbaaya lüzum bırakmayan bu kıymetli elmas parmaklardan maada bu kerre ısmarlanan Amerikan son sistem teksir makinesiyle yüzlerce nüsha Asâ-yı Musa ve Zülfikar-ı Mu’cizat-ı Ahmediye (a.s.m.) ve Kuraniye tevafuklu tab’edilebileceğinden, diğer havali kardeşlerimize tavsiyeyi borç bilirim. Risale-i Nur’un hakikatına şehadet eden Lâhika’daki tefekkür mahsulü, riyasız, hâlisane, sırf rızaen lillah yazılmış binlerce mektuplar bu asırda Âlem-i İslam’da Risale-i Nur’un çok büyük fütuhat yaptığına büyük canlı bir delildir. Asâ-yı Musa ve Zülfikar-ı Mucizat-ı Ahmediye (a.s.m.) ve Kuraniyeyi okuyanlar, ihlası nisbetinde yüzbin, onbin mumluk elektrik lâmbaları gibi nurlanıyorlar.

Ey Mısır, Suriye, Irak, Hindistan, Cava, Hicaz uleması! Bu madde, tabiiyyun ve fen asrında fikrinizi nurla aydınlatmak, kalblerinizi imanla doldurmak ve ilminizle amel etmeniz için enaniyetten silkinerek lütfen nazarlarınızı Risale-i Nur’a çeviriniz. Anadolu’nun her tarafında fışkıran nurların mecmuu bir güneştir; Küre-i Arz üzerindeki zulmeti dağıtıyor. Yalnız İslamlara ve İslamiyete girenlere dünyevî ve uhrevî veya İslamiyetle ittihad ve ittifak edenlere dünyevî refah ve saadet veriyor. Çünkü Asâ-yı Musa ve Zülfikar-ı Mucizat-ı Ahmediye (a.s.m.) ve Kuraniye Risalesi ismiyle müsemmadır. Semadan, Kuran-ı Kerim’den, Medine ve Mekke’den, hadîs-i şeriften tereşşuh etmiştir.

Nice şuhur-u selâsenin mübarek kadrini bularak, nice 83 sene manevi ibadeti kazanmanızı ve kazanmamızı Hak Teâlâ’dan diler ve mübarek el ve ayaklarınızdan cümlemiz hasretle ve iştiyakla öperiz.

*Duanıza muhtaç, çok kusurlu ve günahkâr talebeniz*
*Abdurrahman Salahaddin Çelebi*
