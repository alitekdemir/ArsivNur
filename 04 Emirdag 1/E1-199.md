---
title: "Emirdağ-I 199 : Nur Santrali Sabri’nin mektubu"
no: 199
id: "E1-199"
konu: "Nur Santrali Sabri’nin mektubu"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 199 : Nur Santrali Sabri’nin mektubu

<p class="takdim">[Yirmiyedinci Mektub’u takdirkârane fıkralarıyla ziynetlendiren Nur Santrali Sabri’nin çizgiler ortasındaki bu mektubu Lahika’ya yazılsın.]</p>

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Kâinatın zerrâtı ve mürekkebâtı adedince Allah’ın selamı, rahmeti ve bereketleri üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ بِعَدَدِ ذَرَّاتِ الْكَائِنَاتِ وَمُرَكَّبَاتِهَا</p>

Üstad-ı Mükerremet-meâbım, Efendim Hazretleri!

Şuhur-u selâsenin hulûlü ve geçen Regaib ve gelecek bulunan Miraç ve Beraat eyyam ve leyâli-i mübarekesinin tebrik ve teyemmünü ve bilhassa Risale-i Nur’un birinci sınıf ve birinci talebe ve muhatabı olan Muhlislerin Muhlisi’nin kalem-i destiyle muharrer vürud eden, hem manen ve ruhen, daha doğrusu ez-her-cihet zengin bir rüknünün pek kıymettar gayet manidar name-i mergubelerinin Nur menbaa bu yol ile irsalini ihtiyarı, sanki Rauf ve Rahîm olan Allah-u Azîmüşşan’ın sâlih ve zâhid ibadı da re’fet ve şefkatlidir. “Ver elini, huzura çıkarayım” demek şeklinde bu âcizi cebanetten cesarete atlattı. Ve hem de Otuzikinci Söz’ün hâtimesindeki taş-misal yürekleri eriten ve ihya eden “Yâ Rab senin mahbub abdin olan Üveyse’l-Karanî’nin eda ve nidasıyla dakk-ı bâb ediyorum. Dergâh-ı Uluhiyetine onu kabul ettiğin gibi, beni de kabul buyur!” nida-yı hazînanesinden in’ikas suretiyle durgun kalemime kuvvet-i mahz gelerek her an nazargâhımız olan bu makam-ı ulyaya yazı ile bari olsun dehalet ve yüz sürmek emellerimi takviye etti. Bundan daha büyük bir fırsat belki bulamam deyip o sevgili muhatab-ı evvele açılan mübarek kapı ve beşaşetli sîma ve vech-i pür-enverle müşerrefiyete her ayıb ve hatamla can attım.

<p class="arabic" dir="rtl" title="Meal: “Senin kapını çalmaktan başka benim bir hilem yok. Eğer reddedersen hangi kapıyı çalarım.”">مَا لِى سِوٰى قَرْعِى لِبَابِكَ حِيلَةً * وَلَئِنْ رَدَدْتَ فَاَىَّ بَابٍ اَقْرَعُ</p>

kıt’alarının kıymettar mefhumundan müstefid oldum.

Şefkatli Üstadım! Biz bazen diyorduk ki: Üstadın bulunduğu yere gitmek değil, gittiği şeriat ve Risale-i Nur ve takva yoluna gitmeye gayret etmeli. Neticede a’mânın “Gün doğmadan neler doğar” deyip müteselli olduğu gibi, bu biçare âciz de ummadığımız bir surette aksâ-yı şarktan köyümüze hatta evimize kadar teşrifi takdir eden Mukaddir-i Hakiki nazarımızın ve şuurumuzun dairesi fevkinde ve haricinde hayretfeza bir halde an-karib yine müşerref ve mesrur eder inşallah deyip, bazen Barla’daki seririnizin üzerinde bazen Denizli heyet-i hâkimesi karşısında hem hâkimane hikmetli ve kuvvetli ve celalli ve kemalli hem salahiyetli müdafaa ve mukavemetleri îrad ve izharınızdaki etvar ve ahvalinize kalb ve hayal gözüyle bakarak kusurlu şahsımı nezd-i ekremîlerinde gibi görerek müteselli oluyorum.

Aziz Üstadım! Öyle kanaatim geldi ve ümidvarım ki, Rabbim Celle Şânuhu Hazretleri Habib-i Ekremine (a.s.m) Kelâm-ı Kadîm ve Kitab-ı Mübin’inde neler vaad ve tebşir buyurmuşsa Risale-i Nur’da münderic. Hatta hususi gibi bir halde mevzubahis bulunan umum nikât ve fıkarât hiç biri müstesna kalmayarak zuhur ve vuku ile inşallah neticelenecek­tir.

Ezcümle, ilk Isparta’da tevkifimizde ve Ramazan Bayramında <span class="arabic" dir="rtl" title="Meal: “Rabbinin hükmüne sabret..” Tûr Sûresi, 52:48">وَاصْبِرْ لِحُكْمِ رَبِّكَ الخ</span> âyet-i kerimesi şakirdlere mektup olarak tefsir edilip “Bizim vazifemiz sabr-ı cemildir, tesbih ve tahmiddir, başka değil. Zira nazar-ı himaye-i Rabbaniye, hizbullah ve hizb-ül Kuran’a müteveccihtir” telkinatınıza karşı “bu dehşetli zulüm ve taaddi ve tecavüz karşısında bize yegâne tesellidir” zu’muna kapıldığımı gizlesem Hudâ âlimdir. Halbuki o dâhî-yi muhakkik ve mazi ve istikbal röntgeni dokuz ay sonra verilecek hükmü dokuz ay evvel değil ondokuz ay evvel gelmiş olan mektub-u mergublarında hem vukua gelecek hâdiseyi bi-lütfihî ve keremihi teâlâ hem neticesini ilmelyakîn hem aynelyakîn ile görüp tebşir buyurmuş olduğunu şimdi anlıyorum. Kuran-ı Kerim mukadderat-ı umumiyeyi mâziyen, hâlen, istikbalen nasıl ihtiva etmiş ve aynen zuhur etmiş, yine aynen Kelâmullah’ın şu asırda pek hakikatlı bir tefsiri olan Risale-i Nur’un âlempesend zaferiyle umum ehl-i tevhid ve İslam ve nesl-i âtîye izhar-ı endam ve ilan-ı hak etmesi kabil-i inkâr olmayan bir hakikattır.

<p class="arabic" dir="rtl" title="Meal: “Bu Allah’ın fazlıdır, dilediğine verir.” [Cuma Sûresi, 62:4 ’ten iktibas]">هٰذَا فَضْلُ اللّٰهِ يُؤْتِيهِ مَنْ يَشَاءُ</p>

kelâm-ı kudsîsini tekrarlatmıştır.

*Hakir ve mütehassir, âciz*
*M.Sabri*

***
