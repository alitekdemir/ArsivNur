---
title: "Emirdağ-I 357 : Asâ-yı Musa ve Zülfikar’ın Câmi-ül Ezher’e gitmediğinin hikmeti"
no: 357
id: "E1-357"
konu: "Asâ-yı Musa ve Zülfikar’ın Câmi-ül Ezher’e gitmediğinin hikmeti"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 357 : Asâ-yı Musa ve Zülfikar’ın Câmi-ül Ezher’e gitmediğinin hikmeti

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, sıddık kardeşlerim!

**Evvela**: Asâ-yı Musa ve Zülfikar’ın bir kısmı iki defa Câmi-ül Ezher’e göndermek için emin vasıtalara verildiği halde gitmediğinin hikmeti anlaşıldı. Kahraman Nazif’in çok mükemmel yazdığı o Asâ-yı Musa bana geldi, açtım. Birden Tabiat Leması'nın Üçüncü Kelimesinin Üçüncü Muhalinde sehven “o ilim ve kemalden” yazılmış. Halbuki doğrusu “o ilim ve kelâmdan”dır. Hem birden Hulasat-ül Hulasa’dan gözüme ilişti: İki satırda <span class="arabic" dir="rtl" title="">يُظْهِرُ رُبُوبِيَّتِهِ وَشَفْقَتِهِ يُعْلِنُ رَحْمَانِيَّتِهِ وَاُلُوهِيَّتِهِ</span> bir kaide-i nahviyece galattır. Doğrusu <span class="arabic" dir="rtl" title=""> يُظْهِرُ رُبُوبِيَّتَهُ وَشَفْقَتَهُ يُعْلِنُ رَحْمَانِيَّتَهُ وَاُلُوهِيَّتَهُ</span> Dedim: "Elhamdulillah tashih edilmeden gitmedi. Yoksa o ulûm-u Arabiyede mahir ulemaların nazarında hoş görünmeyecekti."

**Sâniyen**: Bu defa Medrese-i Nuriye’nin buradaki Nur şakirdlerine hediye ettiği risalelerden Birinci Mektub’un Dördüncü Sual’i ki, “Cehennem neredir?” cevabında, nısf-ı kutr-u arz sehven "600 bin kilometre" yazılmış. Halbuki doğrusu "altı bin kilometre" dir. Eğer nüshalarınızda böyle yanlışlar varsa çabuk tashih ediniz.

**Sâlisen**: İnebolu fedakârlarından Küçük İbrahim ve Gülcü Hüseyin yanıma geldiler. Bizim işimiz için size de gelmek istediler. Dedim: "Emanetlerimiz geldi." Onlar da sizlere çok selam edip selametle gittiler.

**Râbian**: Bana göndereceğiniz yirmi Zülfikarların bir kısmının fiyatı olarak cübbe, şalvar gibi bana çok lüzumu olmayan ve fazla bulunan eşyalarımı satıp yüz lirayı size gönderdim.

**Hâmisen**: Kırk sene evvel Câmi-ül Ezher reisi Şeyh Bahit’in sualine karşı size malum olan verdiğim cevabın birinci şıkkı,

<p class="arabic" dir="rtl" title="Meal: "Osmanlı Avrupa'ya hamiledir, günü geldiğinde doğuracaktır."">اَلْعُثْمَانِيَّةُ حَامِلَةٌ بِالْأَوْرُوبَا فَسَتَلِدُ يَوْمًا مَا</p>

yirmi sene evvel hakikati çıkmış. Şimdi de cevabın ikinci şıkkı,

<p class="arabic" dir="rtl" title="Meal: "Avrupa İslam'a hamiledir, o da günü geldiğinde doğuracaktır."">اَلْأَوْرُوبَا حَامِلَةٌ بِالْإِسْلاَمِ فَسَتَلِدُ يَوْمًا مَا</p>

hakikati de şimdi çıkmaya başlamış ki, İsveç, Norveç, Finlandiya Kuranı kabul etmişler.

**Sâdisen**: Aydın tarafında kardeşimiz Ahmed Feyzi hapishanede olduğu gibi bugünlerde yine yemeğim için bir parça mübarek zeytin göndermiş. Kaideme muhalif olmamak için o teberrüke mukabil bir Zülfikar’ı benim bedelime ona gönderiniz. Hem ona selamımla beraber yazınız ki: Ben ona ikinci bir Hasan Feyzi nazarıyla bakıyorum. İnşallah hem Ahmed Feyzi, hem Hasan Feyzi vazifesini görecektir. Umumunuza binler selam.

*el-Bâkî Hüve’l-Bâkî*
*Hasta kardeşiniz*
*Said Nursî*
