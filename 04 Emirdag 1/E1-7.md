---
title: "Emirdağ-I 7 : Bizler bir inayet altında, bir dest-i gaybî tarafından istihdam ediliyoruz"
no: 7
id: "E1-7"
konu: "Bizler bir inayet altında, bir dest-i gaybî tarafından istihdam ediliyoruz"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 7 : Bizler bir inayet altında, bir dest-i gaybî tarafından istihdam ediliyoruz

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Yazmakta olduklarınızın harfleri adedince Allah'ın selamı, rahmeti ve bereketleri üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ بِعَدَدِ حُرُوفِ مَا تَكْتُبُونَ</p>

Aziz, sıddık, tam metin kardeşlerim!

Şehid merhumun berzahta okumasıyla mesrurâne meşgul olduğu Nur Risalelerini dünyada kendi yerinde çalışmak ve beni de çalıştırmak için yazılmışlar gibi tam vaktinde yetişti. Ve medrese-i Yusufiyenin üç tatlı meyvesini ve Kur’ân’ın kudsî ve Firdevsî binler meyveler veren üç hizbini beraber getirdi.

İki kahraman mübarek, yazdıkları güzel iki Meyvelerinin tarzında ve kıtasında On Birinci Meselesini dahi yazıp dört-beş nüsha Hizb-i Nuriye varsa ve beş-altı Hizb-i Kur’âniye ile beraber gönderilse münasiptir. Ve Hüsrev’in arkadaki fıkrası, On Birinci Meselenin âhirinde kaydedilsin.

Size bu defa Âyetü’l-Kürsî’nin arkadaşı ve tetimmesi iki-üç âyetin bir nükte-i i’câziyelerine dair bir parça gönderdim. Daha tamamlamaya bir ihtar almadım, noksan kaldı. Pek acelelikle yazıldı. Ehemmiyetli sırlar göründü, fakat dünyaya bakmamak için tamam ve açık yazdırılmadı. Eğer hoşunuza gitse, On Birinci Meselenin Haşiyesinin bir lâhikası olarak kaydedersiniz ve İ’câz-ı Kur’ân Risalesinin zeyillerinde hem “el-Felâk” nüktesini, hem bunu yazarsınız.

Kardeşlerim! Hiç merak etmeyiniz. Kati kanaatim geldi ki, bizler bir inayet altında, gayet ehemmiyetli bir hizmette ve ihtiyar ve iktidarımız haricinde bir dest-i gaybî tarafından istihdam ediliyoruz. Çok defa

<p class="arabic" dir="rtl" title="Meal: “Olur ki, bir şey sizin için hayırlı iken, siz onu hoş görmezsiniz.” [Bakara Sûresi, 2:216]">عَسٰى‮ ‬اَنْ‮ ‬تَكْرَهُوا‮ ‬شَيْئًا‮ ‬وَهُوَ‮ ‬خَيْرٌ‮ ‬لَكُمْ</p>

sırrına mazhar oluyoruz. Bu çalışmada zahmet pek az, ücret pek çok... Umum kardeş ve hemşirelerimize birer birer selam ve dua ederiz.

*Kardeşiniz ve duanızdan çok istifade eden*
*daima duanıza muhtaç*
*Said Nursî*

***
