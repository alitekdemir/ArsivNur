---
title: "Emirdağ-I 222 : Şimdi tebeyyün etti ki, beni karakola çağırmak.."
no: 222
id: "E1-222"
konu: "Şimdi tebeyyün etti ki, beni karakola çağırmak.."
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 222 : Şimdi tebeyyün etti ki, beni karakola çağırmak..

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Kardeşlerim!

Şimdi tebeyyün etti ki, beni karakola çağırmak, lüzumsuz bahanelerle beni hükümete celbetmekteki maksad, ihanet ve halkın nazarında ehemmiyetsizliğim ve bana müttehem vaziyeti vermek içindi. Şimdi tahammülüm kalmadı. Mümkün oldukça oraya beni çağırmamak lâzımdır. Ceza hâkimini görünüz. Bana bir dava vekili tarzında bir adamı bulunuz. Benim bedelime lüzum olsa karakola gitsin. Yirmibeş sene münzevi bir adam, böyle ihanetkâr insanlarla görüşmek, işkenceli bir azaptır. Ben sekiz sene, Kastamonu'da bir tek defa Vali'nin ısrarıyla yanına ve iki defa da Polishaneye gittim. Burada sebepsiz on defadan geçti. Ben daha gidemem. Hem doktordan bir rapor alınız, yoksa bu şehre maddi ve manevi zarardır. [^1]

*Said*

***

***
[^1]: Bu pusula Emirdağı kardeşlerime yazılmıştır. Size de bera-yı malumat takdim ediyoruz.
