---
title: "Emirdağ-I 276 : Nurcular uykuda dahi bu leyali-i aşerenin nurlarına tam mazhardırlar"
no: 276
id: "E1-276"
konu: "Nurcular uykuda dahi bu leyali-i aşerenin nurlarına tam mazhardırlar"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 276 : Nurcular uykuda dahi bu leyali-i aşerenin nurlarına tam mazhardırlar

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, sıddık kardeşlerim!

Evvelen, Geçen leyali-i aşerenizi ve gelen îdinizi ruh u canımızla tebrik ve o çok mübarek gecelerdeki a’mal-i sâlihanızın ve duanızın makbuliyetini rahmet-i İlahiyeden niyaz ediyoruz. Bu on gece Kuran-ı Azîmüşşan’ın <span class="arabic" dir="rtl" title="Meal: “Fecr'e andolsun, On Gece'ye andolsun” Fecr 89/1-2">وَالْفَجْرِ وَلَيَالٍ عَشْرٍ</span> kasemiyle onlara verdiği ehemmiyete binaen o geceler leyle-i Kadir ve Berat ve Mirac nevinde büyük kıymetleri var. Çünkü hacc sırrıyla bütün âlem-i İslam namına her taraftan gelen binler hacıların bütün kâinatla alâkadarane bir tarzda makbul hasenatlarına ve ümmet-i Muhammediye Aleyhissalâtü Vesselâm hakkında ettikleri dualarına o gecelerde a’mal-i sâliha ile meşgul olanlar müminler hissedar oluyorlar. İnşallah Nur şakirdleri o büyük kazanca mazhardırlar. Hatta diyebiliriz ki, talebe-i ulûm-u diniye hakkında ehl-i hakikat tarafından denilmiş ki, "uykuları da ibadet sayılır." Elbette böyle ağır şerait içinde gayet ciddiyet ve tam gayret ile ulûmun en yüksek derecesindeki iman ve Kuran hakikatlerinin dersinde en mükemmel talebelik vazifesini yapan Nurcular bu leyali-i aşerede uykuda dahi nurlarına tam mazhardırlar.

*el-Bâkî Hüve’l-Bâkî*
*Umumunuza birer birer selam ve selamet*
*ve dâreynde saadetlerinize dua eden kardeşiniz*
*Said Nursî*

***
