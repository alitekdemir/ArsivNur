---
title: "Emirdağ-I 105 : Hasan Feyzi'nin 4. Şehnamesi"
no: 105
id: "E1-105"
konu: "Hasan Feyzi'nin 4. Şehnamesi"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 105 : Hasan Feyzi'nin 4. Şehnamesi

<p class="takdim">[Hasan Feyzi'nin manzume fıkralarıdır]</p>

<p class="arabic" dir="rtl" title="Meal: “Rahman ve Rahîm olan Allah’ın adıyla.”">بِسْمِ اللّٰهِ الرَّحْمٰنِ الرَّحِيمِ</p>

<p class="arabic" dir="rtl" title="Meal: “Seni ancak âlemlere bir rahmet olarak gönderdik.” [Enbiyâ Sûresi, 21:107]">وَمَا اَرْسَلْنَاكَ اِلاَّ رَحْمَةً لِلْعَالَمِينَ</p>

âyetinin veraset-i Ahmediye (a.s.m.) cihetinde, mânâ-yı işarî noktasında, bu asırda o Rahmeten li’l-Âlemîn'in bir ayinesi ve hakikat-i Kuraniyenin bir hakiki tefsiri olan Risale-i Nur, o küllî rahmetin bir cilvesi ve bir nümunesi olmasından, hakikat-i Muhammediyenin (a.s.m.) bir kısım evsafı mânâ-yı mecâzî ile cüzî bir vârisine verilebilir diye, bu parlak kasideye ilişmedim. Yalnız hakikat-i Ahmediye (a.s.m.) ile âyinesinin farkına işareten bazı kelimeler ilâve edildi.

*Said Nursî*

<pre>
Huzur bulur bugün seninle âlem
 
Ey bu asırda rahmet-i âlem Risaletü’n-Nur!
 
Sürur bulur bugün seninle âdem
 
Ey bir rahmet-i âlem Risaletü’n-Nur!
</pre>

<pre>
Bu hasta gönüller çoktan perişan
 
Varsa sende eğer Lokman’dan nişan
 
Bir şifa sun, gel ey mahbub-u zişan
 
Ey cilve-i rahmet-i âlem Risaletü’n-Nur!
</pre>

<pre>
Gelmez mi sonu bu uzun hecenin?
 
Geçmez mi gamı bu yaslı gecenin?
 
Zâri arttı, sabrı bitti nicenin
 
Ey cilve-i rahmet-i âlem Risaletü’n-Nur!
</pre>

<pre>
Fahr-i Âlem Arştan bu yere indi
 
Şâh-ı Velâyet gelip Düldül’e bindi
 
Zülfikar’a bugün artık nur dendi
 
Ey bu zamanda rahmet-i âlem Risaletü’n-Nur!
</pre>

<pre>
Yolumuz bu Nurun bu nurlu yolu
 
Olduk hepimiz o Nurun bir kulu
 
Nur yolunda yürüyen hem ne mutlu
 
Ey nümune-i rahmet-i âlem Risaletü’n-Nur!
</pre>

<pre>
Nursun nur çıkan nurlu dağında
 
Bülbül öter bahçesinde bağında
 
Tozu olsak onun pâk ayağında
 
Ey rahmet-i âlem cilvesi Risaletü’n-Nur!
</pre>

<pre>
Dertlere dermansın, mahbub-u cansın
 
Hem câmiü’l-esmâ ve’l-Kur’ân’sın
 
Hem de nur-u Haktan bize ihsansın,
 
Ey bir rahmet-i âlem Risaletü’n-Nur!
</pre>

<pre>
Bu âlemde madde değil bir özsün
 
Her zerreden bakan bütün bir gözsün
 
Kâinatı hayran eden bütün bir yüzsün
 
Ey misal-i rahmet-i âlem Risaletü’n-Nur!
</pre>

<pre>
Aslı, evvelisin balın şekerin
 
Deryasısın cümle ilmin hünerin
 
Gelmedi cihana böyle eser benzerin
 
Ey mir’at-ı rahmet-i âlem Risaletü’n-Nur!
</pre>

<pre>
Sen aylardan güneşlerden üstünsün
 
Nihayetsiz, sonu gelmez bütünsün
 
Nur cemâlin bütün bütün görünsün
 
Ey mazhar-ı rahmet-i âlem Risaletü’n-Nur!
</pre>

<pre>
Boyun büküp acı acı melerdik
 
Gözyaşını kanlar ile silerdik
 
Görsek diye seni Haktan dilerdik
 
Ey bir temsil-i rahmet-i âlem Risaletü’n-Nur!
</pre>

<pre>
Çünkü sensin bu asırda Rahmeten li’l-Âlemîn'in cilvesi
 
Çünkü sensin şimdi Şefiü’l-Müznibîn'in vârisi
 
اَغِثْنَا يَا غِيَاثَ الْمُسْتَغِيثِينْ
 [*] bir duası
 
Ey şule-i rahmet-i âlem Risaletü’n-Nur!
</pre>

<pre>
Şifa bulsun şimdi biraz yaramız
 
Revaç bulsun geçmez olan paramız
 
Saç nurunu, aka dönsün karamız
 
Ey ziya-yı rahmet-i âlem Risaletü’n-Nur!
</pre>

<pre>
Cürmümüzle külhan gibi pürnârız
 
Dert elinden hem hergün zâr u zârız
 
Affet bizi madem sana hep yârız
 
Ey nur-u rahmet-i âlem Risaletü’n-Nur!
</pre>

<pre>
Meylimiz yok yalancı bir dünyaya
 
Son verdik biz bid’alara riyaya
 
Kapılmayız öyle kuru hülyaya
 
Ey bir hakikat-ı rahmet-i âlem Risaletü’n-Nur!
</pre>

<pre>
Yok bizde cemiyet kurma hülyası
 
Yok başka bir yola gitme sevdası
 
Olduk ancak nurun dertli şeydâsı
 
Ey dertlilere rahmet-i âlem Risaletü’n-Nur!
</pre>

<pre>
Yollarda bıraktık geçtik dervişi
 
Attık gönüllerden öyle teşvişi
 
Kâfi bu parlayan nurun güneşi
 
Ey mâkes-i rahmet-i âlem Risaletü’n-Nur!
</pre>

<pre>
Bizden ırak, kokmuş dönek siyaset
 
Erişmez ona hiç akıl ve kiyâset
 
Nurdur her korkudan bize kavî sed
 
Ey âyine-i rahmet-i âlem Risaletü’n-Nur!
</pre>

<pre>
Geçmişiz hep medihlerden, senâdan
 
Yüz çevirdik servetlerden gınâdan
 
Nur isteriz geçmeden bu fenadan
 
Ey bu asırda rahmet-i âlem Risaletü’n-Nur!
</pre>

<pre>
Nur elinden içeli biz şarabı
 
Çevirmişiz tatlılığa azâbı
 
Bir mahbûbun biz de olduk türâbı
 
Ey bize rahmet-i âlem Risaletü’n-Nur!
</pre>

<pre>
Âşıkların Arşa çıkan feryadı
 
Ağlatıyor o pâk ruhlu ecdadı
 
Allah için eyle bize imdadı
 
Ey muhtaçlara rahmet-i âlem Risaletü’n-Nur!
</pre>

<pre>
Gökler saldı belâ, yer verdi belâ
 
Sarstı âfâkı bir acı vaveylâ
 
Rahmet et âleme, ey nur-u Mevlâ!
 
Ey cilve-i rahmet-i âlem Risaletü’n-Nur!
</pre>

<pre>
Bir yanda sel var, bir yanda kan akar
 
Bu belâ ateşi âlemi yakar
 
Ağlayan bu beşer hep sana bakar
 
Ey nümune-i rahmet-i âlem Risaletü’n-Nur!
</pre>

<pre>
Çevrildi ateşle bu koca dünya
 
Bir cehennem gibi kaynadı derya
 
Yetiş imdada ey şâh-ı evliya!
 
Ey bu zamanda rahmet-i âlem Risaletü’n-Nur!
</pre>

<pre>
Her yangını senin nurun söndürür
 
Herbir yeri bir gülşene senin nurun döndürür
 
Deccâlı da birgün gelir elbet öldürür
 
Ey nur-u rahmet-i âlem Risaletü’n-Nur!
</pre>

<pre>
Zındıkaya küfre karşı saldırdın
 
Gönüllerden kederleri kaldırdın
 
Bizi nurun deryasına daldırdın
 
Ey biçarelere rahmet-i âlem Risaletü’n-Nur!
</pre>

<pre>
Kaldıramaz sana asla kimse el
 
Bağlıyoruz bizler sana candan bel
 
Dünyalara sensin ümit ve emel
 
Ey ziya-i rahmet-i âlem Risaletü’n-Nur!
</pre>

<pre>
Sen ordu kurmazsın erle, uşakla
 
Savaşmazsın öyle topla, bıçakla
 
Nurunla şu asrı tutup kucakla
 
Ey şimdi rahmet-i âlem Risaletü’n-Nur!
</pre>

<pre>
Bitsin de bu korkunç tufan-ı şedîd
 
Açılsın yep yeni bir devr-i mesud
 
On sekiz bin âlem eylesin hep îd
 
Ey ehl-i Kur’ân’a rahmet-i âlem Risaletü’n-Nur!
</pre>

<pre>
Geliyor şu karşıdan gerçi bir zulmet
 
Fakat sensin bugün âleme rahmet
 
Boğacaksın onu nurunla elbet
 
Ey bir rahmet-i âlem Risaletü’n-Nur!
</pre>

<pre>
Kızıl ejder yuvamıza girmesin
 
Zehirli eli yakamıza ermesin
 
Karşı durup nurun fırsat vermesin
 
Ey seyf-i rahmet-i âlem Risaletü’n-Nur!
</pre>

<pre>
Kara duman üstümüzden sağılsın
 
Kızıl alev sönüp âlem ayılsın
 
Bu zaferin haşre kadar anılsın
 
Ey zülfikar-ı rahmet-i âlem Risaletü’n-Nur!
</pre>

<pre>
O soydandır nice canlar yakanlar
 
O soydandır evler barklar yıkanlar
 
O soydandır sana kinle bakanlar
 
Ey hüccet-i rahmet-i âlem Risaletü’n-Nur!
</pre>

<pre>
Masumların kanlarını içerler
 
Ebu Cehl’i, Nemrudları geçerler
 
Ölümlerden ölümleri seçerler
 
Ey şimdi bir rahmet-i âlem Risaletü’n-Nur!
</pre>

<pre>
Bir mikrop ki, ciğerleri dişliyor
 
Kanımızla kendisini besliyor
 
Temiz yurdu telvis edip pisliyor
 
Ey bir eczahane-i rahmet-i âlem Risaletü’n-Nur!
</pre>

<pre>
Gazilerin, fatihlerin konağı
 
Seyyidlerin, serverlerin otağı
 
Bu vatandır, şehitlerin yatağı
 
Ey cilve-i rahmet-i âlem Risaletü’n Nur!
</pre>

<pre>
O şehidin ala dönmüş kefeni
 
Miskler kokar güle benzer bedeni
 
Öper melekler de nurlu nâşını
 
Ey nümune-i rahmet-i âlem Risaletü’n-Nur!
</pre>

<pre>
Kur’ân diyor “ölmemiştir, diridir"
 
Herbirisi Hakkın aslan eridir
 
Türbeleri yürekleri titretir
 
Ey âyine-i rahmet-i âlem Risaletü’n-Nur!
</pre>

<pre>
Armağansın çünkü asîl millete
 
Düşmeyelim birgün bile zillete
 
Götür bizi şanlı büyük devlete
 
Ey misal-i rahmet-i âlem Risaletü’n-Nur!
</pre>

<pre>
Eyleyeler nurun ile hep savlet
 
Zaferlerle şanlar bulur bu millet
 
Şarka, garba ziya salsın bu devlet
 
Ey bizlere rahmet-i âlem Risaletü’n-Nur!
</pre>

<pre>
Nurdan kanadın, hem sağlam kolun var
 
Nurdan senin hakka giden yolun var
 
Kabul et, bir kemter Feyzi kulun var
 
Ey bu asırda rahmet-i âlem Risaletü’n-Nur!
</pre>

***

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Üstadım Efendim Hazretleri!

<span class="arabic" dir="rtl" title="">وَمَا اَرْسَلْنَاكَ اِلاَّ رَحْمَةً لِلْعَالَمِينَ</span> âyetinin nurlarından, Nur’un sayesinde alabildiğim bir zerreyi bu şekilde yazdım ve huzur-u irfanınıza sundum. Kabulünü rica eder, selamlarımızı sunar ve mübarek ellerinizi öperiz efendimiz.

*Biçare talebeniz*
*Hasan Feyzi*
*(Rahmetullahî aleyhi ebeden dâimâ)*

***

> 1. [*] Ağisnâ yâ Gıyâse’l-Müstağîsîn= Ey yardım isteyenlere yardım eden, bize yardım eyle!

> 2. Hasan Feyzi’nin yazdığı ve Üstad tarafından tashih edilen şehnamenin orijinali.
> 
![[Emirdag1-105-HasanFeyzi1.jpg|300]]
![[Emirdag1-105-HasanFeyzi2.jpg|300]]

