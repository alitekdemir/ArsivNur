---
title: "Emirdağ-I 491 : Mermer taşlarla üzeri kapatılıp o nurları gizlemişlerdi"
no: 491
id: "E1-491"
konu: "Mermer taşlarla üzeri kapatılıp o nurları gizlemişlerdi"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 491 : Mermer taşlarla üzeri kapatılıp o nurları gizlemişlerdi

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, sıddık kardeşlerim!

**Evvelâ**: Umum Nurcuların mübarek bayramlarını ve haccü’l-ekberde bulunan Nur şakirtleriyle ve hacdaki Nur taraftarlarının bayramlarını tebrik içinde ve çok zamandan beri esaret altında kalmış ve istiklâliyetini kaybetmiş Hindistan, Arabistan gibi âlem-i İslamın büyük memleketleri birer devlet-i İslamiye şeklinde Hind’de yüz milyon bir devlet-i İslamiye, Cava’da elli milyondan ziyade bir devlet-i İslamiye ve Arabistan’da dört beş hükümet bir cemâhîr-i müttefika gibi Arap birliği ile İslam birliğini birleştirmesindeki âlem-i İslamın bu büyük bayramının mukaddemesini tebrik ile, bu bayram bize müjde veriyor.

**Sâniyen**: İstanbul’da, Re’fet Bey'in ve Mustafa Oruç’un yazdıklarına göre, çok zaman İslam ordusunu idare eden ve sonra darülfünuna inkılâb eden Harbiye Nezareti ve Bab-ı Seraskerî, o muazzam binanın alnında

<p class="arabic" dir="rtl" title="Meal: “Biz sana ap açık bir fetih yolu açtık.. Ve Allah sana pek şerefli bir zaferle yardım eder.” [Fetih Sûresi, 48:1, 3]">اِنَّا فَتَحْنَا لَكَ فَتْحًا مُبِينًا ٭ وَيَنْصُرَكَ اللّٰهُ نَصْرًا عَزِيزًا</p>

hatt-ı Kur’ân ile o mânidar Kur’ân âyeti yazılmışken, sonra da mermer taşlarla üzeri kapatılıp o nurları gizlemişlerdi. Şimdi yeniden hatt-ı Kur’ânîye bir nümune-i müsaade ve Risale-i Nur’un takip ettiği maksadına bir vesile ve üniversite ileride bir Nur medresesi olmasına bir işaret olduğu gibi, Denizli Nurcularından Ahmedlerin meşhur âlim ve akılca on dokuzuncu asrın en büyüğü ve içtimaî feylesofların en ilerisi Bismarck’ın eserinden aldıkları bir fıkrada, o yüksek Bismarck, eserinde diyor ki: “Kur’ân’ı her cihetle tetkik ettim, her kelimesinde büyük bir hikmet gördüm. Bunun misli ve beşeriyeti idare edecek hiçbir eser yoktur ve gelemez.” Ve Peygambere hitaben der: “Yâ Muhammed! (a.s.m.) Sana muasır olamadığımdan çok müteessirim. Beşeriyet senin gibi mümtaz bir kudreti bir defa görmüş, bâdemâ göremeyecektir. Binaenaleyh, senin huzurunda kemal-i hürmetle eğilirim. Bismarck” diye imzasını atmış. [^1] Ve o fıkrasında tahrif ve nesh olunan kütüb-ü münzeleyi ziyade tenkis ettiği için, o cümleler yazılmamalı; ben de işaret ettim.

O zât on dokuzuncu asrın en akıllı ve en büyük bir feylesofu ve siyasetin ve içtimaiyat-ı beşeriyenin en mühim bir şahsiyeti olması.. hem âlem-i İslam istiklâliyetini bir derece elde etmesi.. ve ecnebi hükümetlerin hakaik-i Kuraniyeyi araması ve garp ve şimal-i garbîde Kur’ân lehinde büyük bir cereyan bulunması.. hem Amerika’nın en yüksek ve meşhur feylesofu olan Mister Carlyle dahi aynen Bismarck gibi demiş: “Başka kitaplar, hiçbir cihette Kur’ân’a yetişemez. Hakiki söz odur, onu dinlemeliyiz” diye kati karar vermesi.. [^2] ve Nurların da her tarafta fütuhatı ve ileri gitmesi, büyük bir fâl-i hayırdır ki, ecnebide çok Bismarck’lar ve Mister Carlyle’lar çıkacaklar ve emareleri de var diye Nurculara bir bayram hediyesi olarak takdim ediyoruz ve Bismarck’ın fıkrasını leffen gönderiyoruz. Umuma selam.

Oradaki Emniyet Müdürü, Mehmed Dayı’ya “Sen oku, başkasına gönderme” dediği gibi, Ankara’da iki reis dahi Nurları takdir etmekle beraber resmen neşrini teşvik etmediklerinin hikmeti ise, şimdilik harice karşı eski kusurlarını örtmek ve âlem-i İslamın nazarına hoş görünmek cihetiyle perdelerini yırtan Nurların neşrine taraftar olmuyorlar. Veyahut bazı kardeşlerimizin Nurlar ve benim hakkımda çok ziyade hüsn-ü zanları, onlara bir evham vermiş diye tahmin ederim.

**Sâlisen**: İnebolu kahramanlarından berber Ali Osman’ın masum mahdumunun güzel yazısıyla gönderdiği mektuba baktım. Birden hatırıma geldi, üç mühim Nur merkezinde üç berber tam birbirine benzer bir tarzda Nura büyük hizmetleri, hem herbirisi çocuklarıyla Nura çalışmaları, beni mesrur eyledi. Berber Burhan, berber Hıfzı, berber Ali Osman, Nurun birer kıymetli kahramanlarıdır. Allah onları çoluk ve çocuklarıyla dünyada ve âhirette mesut etsin, âmin.

**Râbian**: Başta Barla medresesinde Nur’un baş kâtibi Hâfız Tevfik’in Senirkent’te iken yazdığı mektubunda isimleri bulunan o kardeşlerimize çok selam ve bayramlarını tebrik ediyorum. Ve Barla’da hâlis bir kardeşimiz Hâfız Hâlid’in vefatını haber vermekle beni ziyade mahzun eyledi. Benim tarafımdan hem onun akrabasını ve hem de Barla ahalisini tâziye ettiğimi ve Barla’daki Nur şakirdlerine “Başınız sağ olsun” hem tâziye hem bayram tebrikimi tebliğ ediniz. Hem İstanbul ve Eflani köylerinde Hatib Mehmed Tevfik’in oğullarıyla beraber Nurlara şakird olmaları, mektubunda gördüm. Bârekâllah Allah muvaffak etsin dedim. Rüyası da manidardır, hayırdır. Eflani kahramanlarının bayramını da o münasebetle tebrik ediyoruz. Umum kardeşlere binler selâm.

*el-Bâkî Hüve’l-Bâkî*
*Kardeşiniz*
*Said Nursî*

***
[^1]: Ahmedlerin mektubunda işaret ettiğim gibi, o fıkra bu mektubumla beraber Rehber'e girebilir. Fakat münasip olmayan kelimeleri benim mektubumdan kaldırabilirsiniz.
[^2]: Risale-i Nur’dan Arabî İşârâtü’l-İ’câz tefsiri otuz sene evvel, onun bu kıymetli hakperestâne hükmüne işaret etmiş.
