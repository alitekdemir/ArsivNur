---
title: "Emirdağ-I 406 : Nur hizmetleri & Otomobil meselesi hakkında bir haşiye"
no: 406
id: "E1-406"
konu: "Nur hizmetleri & Otomobil meselesi hakkında bir haşiye"
bolge: "Emirdağ"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 406 : Nur hizmetleri & Otomobil meselesi hakkında bir haşiye

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, sıddık kardeşlerim!

**Evvelen**: Receb-i şerifinizi, şuhûr-u selâsenizi ve muvaffakiyetinizi tebrik ediyoruz ve Asâ-yı Musa'yı fevkalade sıhhatle yazan ve çıkaranlara bin barekâllâh deriz. Pek az sönük ve bazı noktalardan başka yanlışını bulamadım. Tahirî ile gönderdiğim sehivleri makine ile çıkarmaya o kadar lüzum yok. Yalnız iki yerde manaya zarar veren sehivler var. Üçüncü meselede “gaybı bildirmemek” iken “bildirmek” yazılmış. Ve iktisad risalesindeki, Hüsrev Haşiyesinde üç kelimedeki sehiv, el ile bu iki sehiv tashih edilse kafi geliyor. Kardeşimiz faal Re'fet Bey'in mektubunda İmam Nureddin ve refikasıyla Nurlara ciddi çalışmaları ve Re'fet'in talebelerinden Sâim'in de hatme-i Kuran'dan sonra Nurları yazmaya başlaması ve Hüsrev'in halasının kızı Rabia'nın Asâ-yı Musa'yı tamamen yazmasıyla Zülfikar'a başlaması gösteriyor ki, Medresetüzzehra talebeleri içinde herbir taifeden var. Cenab-ı Hak onları muvaffak etsin, âmin.

**Sâniyen**: İkinci Isparta'nın kahramanlarından başta kardeşimiz Nazif ve Abdurrahman Salahaddin olarak oradaki tam fedakar ve çalışkan kardeşlerimizin hakiki bir ittihad, bir tesanüd ve kuvvetli bir ittifaka hem fedakarane karar vermeleri ve hususen mektublarındaki isimleri bulunanları ruh u canımızla tebrik ediyoruz. Ve onların şuhûr-u selâsemizi tebriklerine mukabil şuhûr-u mübarekelerini tebrik, Cenab-ı Hak hem onlar hakkında, hem umum Nurcular hakkında Nurun fütuhatıyla mübarek eylesin, âmin. Gerçi çok esbaba binaen zahirce bir parça tevakkuf gibi bir kaç ay geçti. Fakat perde altında Nurun fütuhatı o havalide tevakkuf değil bilakis terakki ettiğini ehemmiyetli bir kardeşimiz olan Hoca Rıfat'ın güzel mektubuyla ve beş kardeşin mektubu ve o mektubu tasdik ile iştirak ve imza basan onbeş Nurcu kardeşlerimizin mektupları isbat ediyor. Cenab-ı Hak onları daima muvaffak eylesin, âmin. Bu defa yeni huruf Asâ-yı Musa'dan yüz yirmiyedinci sayfaya kadar yanlışsız mükemmel yazıldığını gördük. İnşallah o yeni hurufla çıksa, eski huruf bilmeyen çok gençleri kurtaracak. Başka sahada fütuhat-ı Nuriyeyi parlattıracak.

**Sâlisen**: Merhum Âsım Bey'in halefi ve güzel kalemiyle Nurlara çok hizmet eden Yakub Cemal'in güzel mektubunda nurani bir zâttan bahsedip o zât manasında Türbe-i Saadet'e gitmiş. Resul-ü Ekrem Aleyhissalâtu Vesselâm'ın yüksek bir sada ile Salat-ı Münferice'yi okuması ve Türbe-i Saadet'in duvarına yazması ve “bihî, bihî, bihî, bihî” (<span class="arabic" dir="rtl" title="">به به به به</span>) kelimeleriyle sekiz defa Resul-i Ekrem'e işaret bulunması, ferah ve ferec ile fütuhat-ı nuriyeye manevî bir işaret, hayırlı bir tefe'ül telakki ediyoruz. Ve Denizli'de ve civarında Nurların şevk ile intişarı ve iki kardeş Şevki ve Ali, Nur dairesinde çalışmalarını yazıyor. Cenab-ı Hak onları muvaffak eylesin, âmin.

**Râbian**: Aydın tarafının Hasan Feyzisi olan Ahmed Feyzi'nin teşvikiyle Nur dairesine tam bir ciddiyetle giren ve çalışan Ali Akdağ'ın samimi ve şiddetli bir alaka ile yazdığı mektubunu aldım. Hususi mektuplara cevap vermeye halim müsait olmadığı için cevap yazamadım. Ahmed Feyzi'ye ve o kardeşimize ve nurcu arkadaşlarına çok selam ve dua ediyoruz. Ve Eskişehir hapis arkadaşlarımızdan merhum Hacı Emin akrabalarına da çok selam ediyoruz. Umum kardeşler ve hemşirelerimize binler selam ve dua ediyoruz.

*el-Bâkî Hüve’l-Bâkî*
*Kardeşiniz*
*Said Nursî*

[^1]: Kardeşlerim! Bu baharın Isparta, Konya, Denizli, İnebolu gibi yerlerde kardeşlerimi ziyaret etmek şiddetli bir arzu oldu. Halbuki ben insanlar içinde oturamadığım için hususi küçük bir otomobili biri hatırıma getirdi. Hem dedi: “Bin banknota kadar alınabilir.” Ben de temenni nevinde "Keşke minnetsiz, masrafsız böyle vasıta elimize geçseydi, ben de bu ahir ömrümde kardeşlerimi ziyaret etseydim.” Bu arzumu buradaki bir-iki kardaşımız ciddi bir karar zan etmişler. Sonra Konya kahramanı Sabri ve İnebolu bahadırı Salahaddin ve Isparta kahramanı Tahirî arzuya muvafık bir otomobili benim için almışlar. Fakat bin lira değil dört bin lira vermişler. Buraya getirildi. Ben birden o arzum hükmüyle memnun oldum. Sonra manevî bir şiddetli ihtar ile denildi: “Sen on kuruşluk bir hediyeyi kabul edemiyorsun. Böyle büyük bir yekünde bir hediyeyi kabul etmek, dünyadan istiğna ve sırr-ı ihlas ve senin düstur-u hayatına zıt olduğu gibi, ehl-i ilmin derd-i maişet bahanesiyle sünnet-i seniyyeye hizmet etmemesi hatalarına fiilen bir fetva veriyorsun." diye bana şiddetli ilişti. Ben de o arzumdan vazgeçtim. Onu alan fedakar kardeşlerimiz

<p class="arabic" dir="rtl" title="Meal: “Müminin niyeti amelinden hayırlıdır.”">نِيَّةُ الْمُؤْمِنِ خَيْرٌ مِنْ عَمَلِهِ</p>

sırrıyla her biri onun fiyatı kadar sevap kazandılar, inşallah. Umuma selam.

*Said Nursî*
