---
title: "Emirdağ-I 225 : Kaymakamın emr-i cebrî ile beni karakola istemeleri üzerine ifademdir"
no: 225
id: "E1-225"
konu: "Kaymakamın emr-i cebrî ile beni karakola istemeleri üzerine ifademdir"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 225 : Kaymakamın emr-i cebrî ile beni karakola istemeleri üzerine ifademdir

## Kaymakamın emr-i cebrî ile beni karakola istemeleri üzerine ifademdir

Ben hastayım, oraya gelemem. Sualiniz nedir? dedim. Dediler: Ankara makamatına karakol zâbıtının vasıtasıyla verdiğin şekva mektuplarını kim yazdı?

Elcevap: Ben halklarla görüşmüyorum. Bir çocuğa yazdığımı verdim, o da gitti, üç dört suretini bana getirdi. “Yazı güzel” dedim. Daha sormadım. Bir suretini de Afyon Emniyet Müdürü'ne elden gönderdim. Şimdi Emniyet Müdürü merak etmiş: “Bu güzel yazı kimindir?” diye sormuş. Güya bir cinayet yapmışım gibi bana sıkıntı vererek: “Kim yazmış” diye beni sorguya çekiyorlar.

Acaba zabıtanın tensibiyle ve eliyle Dahiliye ve Başvekil'e gönderilen ayn-ı hakikat bir hasbihâli tebyize çeken bir adamın ne kabahati var? Benim de bir sene sakladığım o istidâyı zabıtaya verdim, onlar da gönderdiler. O yüzden ne hatam var ki, bu iki günde iki ay hapis azabını verdiler. Şimdi hem bana hizmet eden yalnız bir tek çocuk korktu, anahtarı verdi. Hem yazan adamı da ürküttü, yanından gitti, daha kendini bildirmez. İnsaniyet namına bayrama kadar beni lüzumsuz, kanunsuz karakola çağırmayınız. Tahammül edemiyorum.

*Said Nursî*

***
