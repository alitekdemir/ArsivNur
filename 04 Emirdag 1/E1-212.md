---
title: "Emirdağ-I 212 : Çalışkan Hanedanının bir manzumesi"
no: 212
id: "E1-212"
konu: "Çalışkan Hanedanının bir manzumesi"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 212 : Çalışkan Hanedanının bir manzumesi

<p class="takdim">[Çalışkan hanedanından, Risale-i Nur’a ciddi alâkadar, bana da çok hizmet eden Hacı Osman ve refikası Sultan ve mahdumları Halil’in Nurlar hakkında yazdıkları bu fıkra, Lâhika’ya girsin.]</p>

<p class="arabic" dir="rtl" title="Meal: “Rahman ve Rahîm olan Allah’ın adıyla.”">بِسْمِ اللّٰهِ الرَّحْمٰنِ الرَّحِيمِ</p>

<p class="arabic" dir="rtl" title="Meal: “Hiçbir şey yoktur ki O'nu hamd ile tesbih etmesin” [İsrâ Sûresi, 17:44]">وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Çok aziz, çok muhterem Üstadım Efendimiz Hazretleri!

<pre>
Ey Risale-i Nur, aşkınla feryad u figan içinde ben
 
Sevginle cûş u hurûş eden yine ben
 
Acıyarak haline vicdanla elem çeken ben
 
Mübarek Nur! Yirmibeş seneye nasıl tahammül ettin sen?
</pre>

<pre>
Kudret yazsın seni, bütün dünya seyretsin
 
Âlemi nur kaplasın, müminler şâd ve hurrem olsun
 
Zulüm kalksın, dalalet ağlasın, zındığın mumu sönsün
 
Hasret kalan züvvâr, nur ellerini öpsün.
</pre>

<pre>
Mübarek nur el bende, kalem bende, parlayan ziya sende
 
Emir sende, hüküm sende, beşaret yine sende
 
Bağlayan sen, çözen sen, ferman sende
 
Açılsın mektep, okunsun ebced, sultanlık sende.
</pre>

<pre>
Dileriz rahmet Cenab-ı Hak’tan bol olsun
 
Talebeler umar himmet, Üstadımız var olsun
 
Çoğalsın kardeş, cihana iman dolsun
 
Ey Risale-i Nur ömrünüz uzun, üç aylarınız mübarek olsun.
</pre>

<pre>
Seni bize imdada yolladı Rahman
 
Sanatını biliriz, kurtarmak iman
 
Nurdan devâmız var, korkmayız hemân
 
Ey korkaklara bir kuvvet Risale-i Nur.
</pre>

<pre>
Artık göster yüzünü açılsın gözümüz
 
Dağıt dermanını gülsün yüzümüz
 
Nurunla yoğruldu bütün özümüz
 
Ey karalara bir ak Risalet-ün Nur.
</pre>

<pre>
Nurunla aydınlandı cihan güneşi
 
Dünyaya gelmedi Nur’un bir eşi
 
Yoktur aramızda hâinin işi
 
Ey zındıka bir korku Risalet-ün Nur.
</pre>

<pre>
Vallah sensin cihana manevi başkan
 
Senin cismin büyüktür dağdan ve taştan
 
Sen aman çekilme sen bu faideli işten
 
Ey ölümden korkmayan Risalet-ün Nur.
</pre>

<pre>
Senin Nur’un bir Nur ki tadına doyulmaz
 
Nur’un deryasına dalan artık ayılmaz
 
Senin mübarek yüzünü görmeden durulmaz
 
Ey insanlara bir ümid Risalet-ün Nur.
</pre>

<pre>
Senin eserlerini dünyada kapıştık
 
Nur’un eline Bismillah deyip yapıştık
 
Meylimiz yok dünyaya tek bir kuruşluk
 
Ey derdlilere derman Risalet-ün Nur.
</pre>

<pre>
Bizler âciziz çevirme, geldik kapına
 
Senin yolunu gördük, girdik yoluna
 
İmdad eyle kemter âciz kuluna
 
Ey doğruya delil olan Risalet-ün Nur.
</pre>

<pre>
Canımız feda olsun senin yoluna
 
Kılıcı çekip girdik senin koluna
 
Kendimizi attık Risale-i Nur yoluna
 
Ey münkire bir tokat Risalet-ün Nur.
</pre>

<pre>
Artık imdad eyle bizlere
 
Allah uzun ömür versin
 
Nur deryasına dalan gözlere
 
Ey bu zamanda şifa veren Risalet-ün Nur.
</pre>

<pre>
Senin Nur’un bir Nur ki aleyhinde atılmaz
 
Nurun eserleri bir dahi pis ellerle tutulmaz
 
Nurun perdesi altına girdik, artık kaçılmaz
 
Ey bu zamanda bir eczahane Risalet-ün Nur.
</pre>

<pre>
Nurlu kitapların Lema, Sözler, Şualar
 
Okumaya doyulmaz birkaç defalar
 
Nurun bize verir manevi gıdalar
 
Ey bu zamanda bir nümune Risalet-ün Nur.
</pre>

<pre>
Dünyanın sana karşı bu kadar sözleri
 
Sürüyoruz senin gittiğin nurlu izleri
 
Âh deyip de nurdan yaş döken gözleri
 
Ey bu zamanda bir hakikat Risalet-ün Nur.
</pre>

<pre>
Saatlerce hiç durmadan çalıştın
 
Çalışa çalışa Hak yoluna ulaştın
 
Hakk’a aman deyip ellerini açtın
 
Ey karanlığa bir ışık Risalet-ün Nur.
</pre>

<pre>
Her derde derman bir risalen var
 
Durmadan çalışalım bize büyük kâr
 
Artık sana olduk ebedî bir yâr
 
Ey bize doğru misal Risalet-ün Nur.
</pre>

<pre>
Hasta olan gönüller artık açılsın
 
Her tarafa Nur’un deryası saçılsın
 
Bu zamanda kötünün yanından kaçılsın
 
Ey kötülere doğru yol Risalet-ün Nur.
</pre>

<pre>
Sana kimse kötü gözle bakamaz
 
Senin eserlerini kimse elden atamaz
 
Şeytana uyup bizlere çatamaz
 
Ey zamanın müceddidi Risalet-ün Nur.
</pre>

<pre>
Sensin bu zamanda en büyük âlim
 
Eserinle olduk birer küçük âlim
 
Âciz küçük taleben çok zalim
 
Senden meded bekliyor ey Risalet-ün Nur.
</pre>

Üstadım Efendim Hazretleri! Nur’un deryasından alabildiğimiz sözleri size sunduk. Kabulünü rica eder, hürmetle el ve ayaklarınızdan öperiz efendimiz.

*Çalışkan hanedanından baba-oğul*
*Osman ve Halil ve vâlidesi Sultan*

***
