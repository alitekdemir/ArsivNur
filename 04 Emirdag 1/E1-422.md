---
title: "Emirdağ-I 422 : Bu şâşaalı baharın çiçeklerini temâşâ etmek için geziyorum"
no: 422
id: "E1-422"
konu: "Bu şâşaalı baharın çiçeklerini temâşâ etmek için geziyorum"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 422 : Bu şâşaalı baharın çiçeklerini temâşâ etmek için geziyorum

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, sıddık kardeşlerim!

**Evvelen**: Haşmetli ve sıhhatli ve mükemmel ve Hazret-i Musa Aleyhisselam'ın asâsı gibi pek çok menfaati bulunan Asâ-yı Musa mecmualarını aldım. Cenab-ı Hakk'a hadsiz şükür ediyoruz ki, bu musahhah nüshalar mehaz olup her tarafta benim bedelime Risale-i Nur eczalarının tashihine hizmet edeceği gibi ve her tarafta imanı kurtaracak fütuhatlar yapacak, inşallah. Medresetüzzehra'nın erkanlarını tekraren bu cihette dahi tebrik ediyoruz.

**Sâniyen**: Bugün mektubunuzu beklerken, almadığımdan merak ederken üç cihette o merakıma bir teselli geldi:

- **Birincisi**: Sekiz dokuz seneden beri, onu vefat etmiş işitip öyle bildiğim, eskiden nura çok hizmet eden Bekir Bey'in bir mektubunu aldım.

- **İkincisi**: Kastamonu havalisinin kahramanlarından ve seyyidlerinden Ahmet Kureyşi, bir yeni nurcuyla buraya gelip o havaliye ait çok meraklarımı izale eylediler.

- **Üçüncüsü**: Üniversitenin nurcu küçük kahramanları namına Mustafa Ramazan'ın nurlar hakkında o darülfünunun ehemmiyetli âzâlarının takdir ve tahsinlerine istinaden yazdığı ve size leffen gönderdiğim güzel mektubu gösteriyor ki, mektepliler nurlara tam sahip çıkacaklar. Bu mektubu yeni çıkacak nur mecmualarının birisinin ahirine ilhak etmek için tensibinize havale ediyorum.

**Sâlisen**: Bu şâşaalı baharın [^1] çiçeklerini temâşâ etmek için arabayla bir iki saat geziyorum. Hiç hayatımda görmediğim bir tarzda bütün çiçekli otlar, âdetin fevkinde bir tarzda büyümüş, çiçekler açmış, tebessümkârâne tesbihat edip lisan-ı hal ile Sâni-i Zülcelâllerinin sanatını takdir edip alkışlıyorlar gibi hakkalyakîn hissettiğimden, hayat-ı dünyeviyeye müştak hissiyatım ve gafil ve tahammülsüz nefsim bu halden istifade ederek, dünyadan nefret ve hastalıklı ve sıkıntılı hayattan usanmak ve berzaha gitmeye ve oradaki yüzde doksan dostlarını görmeye iştiyak cihetinde karar veren kalbime ve fânide bâki zevk arayan nefsime itiraz geldi. Birden hissiyata da, damarlara da sirayet eden iman nuru o itiraza karşı gösterdi ki: "Madem toprak bu kadar cemal ve rahmet ve hayat ve ziynetlere maddi cihetinde mazhar olmasından hadsiz bir rahmetin perdesidir ve içine giren hiçbir şey başı boş kalmıyor. Elbette bütün bu zahirî ve maddi ziynetlerin ve güzelliklerin ve hüsün ve cemal ve rahmet ve hayatın manevi merkezlerinin ve bir kısım tezgahlarının faal bir nevi, toprak perdesinin altında ve arkasındadır. Elbette bu himayetli annemiz olan toprak altına girmek ve kucağına sığınmak ve o hakiki ve daimî ve manevi çiçekleri seyretmek, daha ziyade sevilir ve iştiyaka lâyıktır" diye o kör hissiyatın ve dünyaperest nefsin itirazını tamamıyla izale ve def etti.

<p class="arabic" dir="rtl" title="Meal: “Bütün yönleriyle iman nuru için Allah’a hamd olsun!”">اَلْحَمْدُ لِلّٰهِ عَلٰى نُورِ الْإِيمَانِ مِنْ كُلِّ وَجْهٍ</p>

dünyaperest nefsime de dedirtti. Umum kardeşlerimize binler selam ve dua ediyoruz.

*el-Bâkî Hüve’l-Bâkî*
*Kardeşiniz*
*Said Nursî*

***
[^1]: Bu senenin emsalsiz bir rahmetli yağmuru ve ordunun başından şapkanın kısmen kalkması ve Kur’ân mekteplerinin resmen açılması ve Zülfikar, Asâ-yı Musa’nın iman kurtarmak için tesirli bir surette intişar etmesi, bunun gibi çok rahmetli neticeleri vermesine delildir.
