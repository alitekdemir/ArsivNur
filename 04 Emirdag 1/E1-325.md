---
title: "Emirdağ-I 325 : İhtar edilen dört maddedir"
no: 325
id: "E1-325"
konu: "İhtar edilen dört maddedir"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 325 : İhtar edilen dört maddedir

## İhtar edilen dört maddedir

1- Risale-i Nur'a perde altında hücum eden zındıka, kuvvetle Adliye ile adavetle galebe edemediği için şimdi hulûl [^1] ile yani dostane içine girip has rükünleri bir derece zayıflaştırmak, hiç olmazsa şevklerini kırmakla Nurlara darbe vurmak planını takip ediyorlar, ihtar edildi.

2- Bu merkezde ismini söylemeyeceğim iki nurcu bana rükün gösterildi. Bu ikisi hizmet-i nuriye ve muhafaza ve mukavemet noktasında pek az oldukları için pek çok metanete ve dikkate {Hayrat "dikkate" kelimesi yerine "teyakkuza" kelimesini kullanmış, kontrol et.} ve fevkalade sadakate muhtaçtırlar diye ihtar edildi.

3- O perde altındaki düşmanlarımıza alet olup bilmeyerek resmen vazifeleri bizi himaye ve muhafaza olduğu halde azap vermek, düşmanların gaddarane zulmünden çok aşağı bir alçaklıktır bir cinayettir. Çünkü bir mazlum, zayıf, eli bağlı, yüzer adam onu dövmeye tâzib etmeye çalıştıkları halde yalnız onu himaye ve yaralarına merhem sürmeye, asayiş namına vazifeten veya insaniyeten vazifedar yalnız mahdud birkaç adam varsa onlar dahi onu dövseler eziyet etseler, ne derece insaniyet haricinde bir gadir ve canavarcasına bir merhametsizlik bir alçaklık olduğunu bilmediler ki, her günde bir ay hapis kadar bana azap verdiler.

4- Bir haneyi yirmi adam yirmi günde ancak yaptığı halde bir adam bir günde onu harap eder. Şimdi tahribatçı ehl-i dalaletin binler vasıtalarıyla hakaik-i imaniyeye ve hâdimlerine hücumları zamanında o tamirci biçareler milyonlar olmak ve o tahripçilerin on misli bulunmak lazım gelirken, halbuki onlara nisbeten yüzde bir iki mukabele ediyor ve bir cihette de galebe çalıyor. Bu acip ve dehşetli vaziyetteki sebebin birincisi, hıfz ve inayet-i İlahiye.. İkincisi, o inayetin eseri olarak o nur şakirdlerinin hatta ruhanileri dahi alkışlamaya sevk eden sebatkârâne mukavemetleridir ve kahramanlıklarıdır diye ihtar edildi.

*Said Nursî*

***

***
[^1]: Hem bid’akâr bazı hocaları Vehhabilik damarıyla Vehhabiliklerini örtmek fikriyle nurculara yani hakiki Ehl-i Sünnet ve Cemaat olan Risale-i Nur şakirtlerine Aleviliği isnad ettirmek ve resmi hocalar vasıtasıyla nurlardan soğutmak planını istimal ediyorlar. Bu parça o iki talebeye verilen tenebbüh dersinin birkaç cümlesidir. Hem tafsilatı, hem bazı mahrem cihetleri yazılmadı.
