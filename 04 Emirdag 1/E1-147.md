---
title: "Emirdağ-I 147 : Asâ-yı Musa, çok manevi bahçeleri içine almış büyük ve kudsî bir bahçedir"
no: 147
id: "E1-147"
konu: "Asâ-yı Musa, çok manevi bahçeleri içine almış büyük ve kudsî bir bahçedir"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 147 : Asâ-yı Musa, çok manevi bahçeleri içine almış büyük ve kudsî bir bahçedir

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Asâ-yı Musa risalesinin harfleri adedince Allah'ın selamı, rahmeti ve bereketleri üzerinize olsun, âmin”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ بِعَدَدِ حُرُوفِ رِسَالَةِ عَصَا مُوسٰى آمِينَ</p>

Çok aziz, tam sıddık, hakiki kardeşlerim!

**Evvelâ**: Sizin gönderdiğiniz Asâ-yı Musa nüshalarını tashih ederken gördüm ki: Pek çok manevi bahçeleri içine almış bir büyük ve kudsî bahçedir. Herkes her bir hakikatine muhtaç olmazsa da, herhalde her taife ondan istifade edebilir ve hisse alır. Sonra tenkid nazarıyla baktım. İlmen ve aklen ve mantıken bir medar-ı itiraz bulmadım. Yalnız bazı müşevveş hâletlerde ve acelelikle telif edilmesinden ve müstensihlerin sehivlerinden gelen bazı kusurlar var. Fakat o koca cennet bahçesinde o kusurları affettirecek çok parlak mehasini var. İnşallah bu risale, yazıcılarına pek çok sevapları ve daimî hasenatları onların defter-i a’mallerine yazacak.

**Sâniyen**: İlm-i Mantık’ta kaziye-i makbule yani avam-ı nâs mutemed ve makbul zâtların bir meselede kabullerini hüccet ve burhan yerinde o meselenin tasdikine kâfi görüp iman eder. O halde o zâtlara hüsn-ü zan kırılmamak lâzımdır. Amma Risale-i Nur ve bilhassa bu risale ise Mantık’ın en kuvvetli ve en yakînî olan burhanlı ve Mantık’ça evveliyat ve yakîniyât kaziyelerindendir ki müellifine bakmaz. Yalnız hüccetlerine bakar. Onu söyleyen adam bozulsa veya çürütülse ve ne olsa olsun hiç zarar vermez. Ve bu hakikata binaendir ki, bu ehemmiyetsiz ve çok kusurlu şahsımın düşmanlar tarafından çürütülmesi ve benim de bilâ perva şahsen âdiliğimi ve kusurlarımı itiraf etmemle Risale-i Nur’un yüksek kıymetine bir zarar vermiyor.

**Sâlisen**: Risale-i Nur başka kitaplara benzemez. Kelimelerinde hatta bazen harfler ve noktalarında ehemmiyetli meseleler bulunur. Bir harfin veya bir noktanın yanlışı ile bozulur, mesele değişir. Bunun için tashihe çok dikkat lâzımdır, belki kitabet kadar mühimdir. Ben çok zayıf düştüğümden yoruluyorum. Benim bedelime yazan zât bir defa güzelce mukabele etsin, sonra bana göndersin. Kardeşlerimin has kısmı çoğu Arabî bilmediğinden hem telaffuzca bazan <span class="arabic" dir="rtl" title="">خ‮ ‬ح</span> okunmasından harekelerde ve <span class="arabic" dir="rtl" title="">خ‮ ‬ح</span> yazılmasından ben zahmet çekiyorum. Meselâ bir tek nüshada kırk defa “muhtaç” veya “ihtiyaç”, “ihtiyat” <span class="arabic" dir="rtl" title="">مختاج</span>ve <span class="arabic" dir="rtl" title="">اختياج</span> ve <span class="arabic" dir="rtl" title="">اختياط</span> yazılmış, <span class="arabic" dir="rtl" title="">خ‮ ‬ح</span> olmuş. Asâ-yı Musa’nın âhirindeki Arabî’nin âhir sahifesinde <span class="arabic" dir="rtl" title="">بِاَنَّا نَشْهَدُ بِاَنَّ مُحَمَّدًا عَبْدُكَ وَنَبِيُّكَ</span> den tâ <span class="arabic" dir="rtl" title="">حَبِيبُكَ وَرَسُولُكَ</span> ye kadar yirmi sıfatlar zamme ister, halbuki kesre yazılmış. Ve bu küçücük kusur ile beraber, hakikaten bu Nur yazıcıları pek harika bir şevkle ve dikkatle eski zaman kahraman mücahidlere omuz omuza ve kalemleri o mücahidlerin kılıçlarına müsavi gelecek bir fedakârlık gösteriyorlar, sarsılmıyorlar. Cenab-ı Erhamürrâhimîn onların sahife-i hasenatlarına yazdıkları herbir harf-i Nurînin bedeline bin hasene yazdırsın, âmin.

**Râbian**: Bizi tahammül fevkinde sıkan istibdad-ı mutlak, şimdi haricî tesiriyle ayrılmış, iki parça olmuş gibidir. Nurculardan hem korkuyorlar, bahaneler arıyorlar. Hem yardımını kazanmak fikriyle belki okşayacaklar. Fakat biz dünyaya siyasete bakmadığımızdan yalnız hangi parça şeair-i İslamiyenin tamirine ve dehşetli bid'aların tahfifine ve Nurların tabına çalışsa, elbette Nurcular iman ve Kuran hizmeti cihetiyle ona yardımcı olacak. Burada hatiât neticesinde bereket kalkmasıyla çok biçareler aç ekmeksiz kalıp gizli bir komite, bir ecnebi hesabına onları bir cihette istimal etmeleri ihtimali varki, burada yüzer kadın çocuklar toplama suretinde ekmek için musırrâne hükümete müracaat ettiklerinden anladım. Onun için temkinli ve ihtiyatlı bulunmak gerektir.

**Hâmisen**: Ahmed Nazif'in arkadaşlarının yazdıkları Asa-yı Musa nüshalarını güzelce tashihten sonra size ve siz dahi bana gönderiniz. Onun hararetli ve samimi mektubunun çizgiler içindeki kısmını lâhika'ya geçirdik ve size de gönderiyoruz. Umumunuza selam ve dua.

*el-Bâkî Hüve’l-Bâkî*
*Kardeşiniz*
*Said Nursî*

***
