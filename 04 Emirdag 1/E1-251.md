---
title: "Emirdağ-I 251 : Şimdi haber aldığıma göre buranın zabıtası şiddetli emir almışlar (Ahmed Nazif)"
no: 251
id: "E1-251"
konu: "Şimdi haber aldığıma göre buranın zabıtası şiddetli emir almışlar (Ahmed Nazif)"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 251 : Şimdi haber aldığıma göre buranın zabıtası şiddetli emir almışlar (Ahmed Nazif)

<p class="takdim">[Nazif'in mektubudur]</p>

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Çok aziz ve çok kıymetli Üstadım Efendim Hazretleri!

Şimdi haber aldığıma göre bura ve havalisi zabıtası şiddetli emir almışlar. Nurcuları sıkı bir kontrol ve gözaltında bulundurulması hakkında. Bu haberin ne derece mevsûkiyeti belli değilse de bugünden itibaren nazarlarının üzerimizdeki faaliyeti ve bazı vesileler aramak gibi hareketleri görüldüğünden, bu haber teyid ediyor. Bizim dünyalarıyla ve işleriyle alâkamız yok. Fakat her nedense Nurculardan çok korkuyorlar. Bu da budalaca ve divanece bir hareket olduğundan, temkinle ve sükûtla mukabele ediyor ve ‬<span class="arabic" dir="rtl" title="Meal: “Allah’a tevekkül ettim.”">تَوَكَّلْتُ عَلَى اللّٰهِ</span> sırrıyla tevekkül ediyoruz. Muhaberatımızdan çok endişe edenlerin nazarlarını tahrik etmemek için muhaberatın yalnız Isparta yoluyla yapılması, Emirdağı mahreç postası nazar-ı dikkati celbettiğinden bu hususta oradan buralara yazılan mektupları ora postasına verilmemesi, başka postadan verilmesi çok muvafık olacağından o yolda emir buyurulmasını tâzimle el ve ayaklarınızdan öperek selamet dualarınızı dilerim, kıymetli Üstadım Efendim Hazretleri.

*Günahkâr ve kusurlu talebeniz*
*Nazif Çelebi*

***
