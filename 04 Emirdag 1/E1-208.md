---
title: "Emirdağ-I 208 : Asâ-yı Musa nüshaları birden elime geçti, onlar da haber aldılar"
no: 208
id: "E1-208"
konu: "Asâ-yı Musa nüshaları birden elime geçti, onlar da haber aldılar"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 208 : Asâ-yı Musa nüshaları birden elime geçti, onlar da haber aldılar

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz sıddık kardeşlerim ve hizmet-i Kuraniyede muktedir, muhlis arkadaşlarım!

**Evvelâ**: Hadsiz şükür olsun Rabbimize ki, Nurları münafıkların tecavüzünden kurtarıyor. Yalnız taarruz bana oluyor. Hem taarruz edenleri rezil ediyor ve kısmen vazgeçiriyor. Bana sabır ve sevap veriyor. Neticede mesrur ediyor. Bu defa az telaşım; Asâ-yı Musa nüshaları birden elime geçti, onlar da haber aldılar. Acaba bunlara hücum olmasın? Lillahilhamd hiç ilişmediler. Hatta birisi düşmanlığı bırakıp dost oldu. Ankara’ya vekillere gönderilecek “Dâhiliye Vekiliyle Hasbihal” mektublarını ona verdim. “Sen gönder” dedim. Sonra Sâlih Yeşil’e göndermeyi münasip gördük, Ona yazdık. Eğer münasip ise, o onları İstanbul’dan Ankara’ya göndersin ve bir suretini bir münasip gazete ile neşretsin, diye yazdık. Bera-yı malumat size haber veriyoruz. Eğer siz “şimdilik münasip değil” derseniz; Sâlih’e yazınız ki, vermesin.

**Sâniyen**: Denizli Hüsrev’i ve Hâfız Ali’si Hasan Feyzi’nin bu pusulanın başını yazdıktan sonra bu saatte çok müjdeli uzun bir mektubunu aldım. Elhak o zât, Nurların fütuhatına büyük bir sebeptir. Bin bârekallah. O kardeşimiz şehnameleriyle bu gibi ibretli tesellidar mektublarıyla Nurların dairesini tam genişletir, herkesi şevke ve gayrete getirir. Cenab-ı Hak Denizli’yi de Isparta gibi bir Medreset-üz Zehra’ya çevireceğine bir delildir. Bu çalışkan ve muktedir kardeşimiz mektubunda benden bazı meselelere dair fikrimi soruyor. Ben de sizin meşveretinize havale ediyorum. Ve hemşiremiz Refika’nın yazısındaki satırlar kelimelerinden çıkan keramet-i Nuriye çok güzel ve latiftir. Ona bârekallah deriz. Ve mektubunda bahisleri bulunan ve bilhassa Hâkim-i Âdil bütün o eski ve yeni kardeşler ve hemşirelerimize çok selam ve dua ederiz. Ve bu mübarek şuhurda dualarını rica ederiz. Ve Feyzi’nin tam hâlis ve sâdık talebelerinden ve Nur’un gayretli ve ciddi şakirdlerinden Ahmed’in bir mektubunu aldım. Hususi cevap vermeye halim müsaade etmediğinden şimdilik bu kadar derim: Denizli hapsi madem bize Feyzi ve eski talebelerini ve dostlarını ve Hâfız Mustafa ve Muharrem ve hâkim-i âdil ve, ve, ve, ve, ve, ve, ve, ve, ve, ve, ve ilâ âhire gibi hakiki kardeşleri kazandırdı. Elbette o hapis, nazarımızda çok mübarektir ve Medrese-i Yusufiye namına lâyıktır.

**Sâlisen**: Abdurrahman Salahaddin’in mektubunu çok beğendim. Mâşallah hüsn-ü ifadede ileri ve terakki etmiş. Baba-oğul, Nur’un iki kahramanı olduklarını her fırsatta isbat ediyorlar.

**Râbian**: Sava Medrese-i Nuriyenin kahramanlarından Marangoz Ahmed’in mektubunda iki keramet-i Zülfikar nümunesi aynen hem Barla’da hem Kastamonu’da biz de gördük. Fakat ayrı bir tarzda. Beğenmediğimiz siyah mürekkep birden hâlis kırmızı mürekkebe döndüğünü ben ve arkadaşlarım hayretle gözümüzle gördük.

(Daha çok yazacaktım. Fakat vakit kalmadı. Mâba’di var.)

*el-Bâkî Hüve’l-Bâkî*
*Umuma selâm*
*Duanıza muhtaç kardeşiniz*
*Said Nursî*

***
