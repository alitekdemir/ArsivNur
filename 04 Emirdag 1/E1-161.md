---
title: "Emirdağ-I 161 : Demek, gizli komite beni sıkıştırmakla bir hadise çıkarmak istiyordular"
no: 161
id: "E1-161"
konu: "Demek, gizli komite beni sıkıştırmakla bir hadise çıkarmak istiyordular"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 161 : Demek, gizli komite beni sıkıştırmakla bir hadise çıkarmak istiyordular

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, sıddık kardeşlerim!

**Evvelen**: Asa-yı Musa’nın ahirindeki arabînin üçüncü veya dördüncü sahifesinde Kuran şehadetinden sonra ve kâinat şehadetinden evvel bu fıkra yazılsın:

<p class="arabic" dir="rtl" title="Meal: “Küçültülmüş nurlu kâinat ve küçük parlak âlem olan insaniyet hakikatinin şumullü oluşu lisanıyla.. Hayatın, hislerin, cihazların ve huyların kelimeleriyle.. Çeşitli ibadetlerin, nihayetsiz ihtiyaçların ve sınırsız kabiliyetlerin kelimeleriyle.. Kâinatın yaratıcısının işlerine olan aynalığın, fihristeliğin, kıyaslığın ve ölçülüğün kelimeleriyle, Allah’tan başka hiç bir ilah yoktur.”">لاَ اِلٰهَ اِلاَّ اللّٰهُ بِجَامِعِيَّةِ لِسَانِ الْحَقِيقَةِ الْإِنْسَانِيَّةِ الَّتِى هِىَ الْكَائِنَاتُ الْمُصَغَّرَةُ الْمُنَوَّرَةُ وَالْعَالَمُ الْأَصْغَرُ الْمُزَهَّرُ بِكَلِمَاتِ الْحَيَاةِ وَالْحِسِّيَّاتِ وَالْجِهَازَاتِ وَالسَّجِيَّاتِ وَبِكَلِمَاتِ الْعِبَادَاتِ الْمُتَنَوِّعَةِ وَالْإِحْتِيَاجَاتِ الْغَيْرِ الْمَحْصُورَةِ وَالإِسْتِعْدَادَاتِ الْغَيْرِ الْمَحْدُودَةِ وَبِكَلِمَاتِ الْمِرْآتِيَّةِ وَالْفِهْرِسْتِيَّةِ وَالْمِقْيَاسِيَّةِ وَالْمِيزَانِيَّةِ لِشُؤُنَاتِ خَالِقِ الْكَائِنَاتِ</p>

**Sâniyen**: (Bir derece mahremdir) Bu geçen kışta bana karşı suikastlerde, inayet-i İlahiye ile ve duanızın yardımıyla gelen sabır ve tahammülüm neticesinde akîm kalan planı pek geniş bir tarzda olduğuna delil ise; bu yakında Reisicumhur, Afyon’da demiş: “Bu vilayette din cihetinde bir karışıklık çıkacağını zannederdik.” Demek, gizli komite beni sıkıştırmakla bir hadise çıkarmak istiyordular. Bir ecnebi müdahalesi hesabına ve müslümanlar ve vatan zararına, bütün bütün kanunsuz ve keyfî bir tarzda, damarıma şiddetle dokunan ihanetler ve sıkıntılarla tazibleri, onlara dünyada tam zarar, âhirette Cehennem ve sakar; ve bize, dünyada mükemmel sevab ve zafer ve âhirette inşallah Cennet ve âb-ı kevseri kazandırdı. Demek bu gizli planı heyet-i vekile ve reis hissetmiştiler ki; buralarda umum memurlar, hatta vali ve kaymakam ve zabıta benimle görüşmekten kaçıyor ve ürküyordular. Ben de hayret ederdim. Fakat elimizde yalnız nur bulunduğunu ve siyaset topuzu bulunmadığını, zerre kadar aklı bulunanlar anladılar. Gariptir ki, en ziyade lehime çalışması lâzım olan bazı vazifedarlar, aleyhimde istimal ve istihdam edildi.

**Sâlisen**: Nurcular, çok ihtiyat ve dikkat ve temkinde bulunmaları lâzımdır. Çünkü manevi fırtınalar var, bazı dessas münafıklar her tarafa sokulur. İstibdad-ı mutlaka dinsizcesine taraftarken, hürriyet fırkasına girer; tâ onları bozsun ve esrarlarını bilsin, ifşa etsin. Umuma Selam.

*el-Bâkî Hüve’l-Bâkî*
*Kardeşiniz*
*Said Nursî*

***
