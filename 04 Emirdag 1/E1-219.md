---
title: "Emirdağ-I 219 : Berat gecesinden az evvel Asâ-yı Musa tashihiyle meşgul iken, bir güvercin pencereye geldi"
no: 219
id: "E1-219"
konu: "Berat gecesinden az evvel Asâ-yı Musa tashihiyle meşgul iken, bir güvercin pencereye geldi"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 219 : Berat gecesinden az evvel Asâ-yı Musa tashihiyle meşgul iken, bir güvercin pencereye geldi

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, sıddık kardeşlerim!

**Evvela**: Geçen mübarek leyle-i Beratınızı ve gelecek Ramazan-ı Şerifinizi tebrik ederiz. Bu sene Berat gecesinin Nurcular hakkında çok bereketli ve kerametli olduğuna bir emaresini hayretle gördük. Şöyle ki: Ben Berat gecesinden az evvel Asâ-yı Musa tashihiyle meşgul iken, bir güvercin pencereye geldi, bana baktı. Ben dedim: “Müjde mi getirdin?” İçeriye girdi. Güya eskiden dost idik gibi hiç ürkmedi. Asâ-yı Musa üstüne çıktı, [^1] üç saat oturdu. Ekmek, pirinç verdim, yemedi. Tâ akşama kadar kaldı, sonra gitti. Tekrar geldi, Berat gecesinde tâ sabaha kadar yanımda kaldı. Ben yatarken başıma geldi, Allahaısmarladık nevinden başımı okşadı, sonra uçtu, gitti. İkinci gün ben teessüf ederken yine geldi, bir gece daha kaldı. Demek bu mübarek kuş, hem Asâ-yı Musa'yı, hem Beratımızı tebrik etmek istedi.

**Sâniyen**: İnebolu'dan gelen bir kısım Asâ-yı Musa'nın Âyetü'l-Kürsî Tetimmesinin nükte-i tevafukiyede <span class="arabic" dir="rtl" title="">وَاللّٰهُ سَمِيعٌ عَلِيمٌ</span> cümlesi sehven noksan bırakılmış. <span class="arabic" dir="rtl" title="">لاَ انْفِصَامَ لَهَا وَاللّٰهُ</span> dan <span class="arabic" dir="rtl" title="">وَلِىُّ الَّذِينَ آمَنُوا</span> ye geçmiş, tashih edilsin. Umuma selam.

*Kardeşiniz*
*Said Nursî*

***

***
[^1]: Evet, biz gözümüzle gördük. -- Nureddin (Evet) , Mehmed (Evet) , İsmail (Evet)
