---
title: "Emirdağ-I 431 : Ravza-i Mutahhara civarındaki ulemaya yazılan not"
no: 431
id: "E1-431"
konu: "Ravza-i Mutahhara civarındaki ulemaya yazılan not"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 431 : Ravza-i Mutahhara civarındaki ulemaya yazılan not

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, sıddık kardeşlerim!

Asâ-yı Musa ve Zülfikar, Mucizât-ı Ahmediye ve Kuraniye mecmualarından, münasip gördüğünüz zaman Ravza-i Mutahhara'nın -*alâ sâhibihâ efdalu's-salâti vesselam*- civarındaki ulemaya göndermekle beraber, onlara yazınız ki: “Nur Risalelerinin Medresetüzzehrası, [^1] Ravza-i Mutahhara'nın -*alâ sâhibihâ efdalu's-salâti vesselam*- civarındaki ulemanın şefkatine çok muhtaç manevi bir mahdumudur, bir talebesidir, şiddetli düşmanların hücumuna mâruz kalmış bir şakirdidir ve âlem-i İslamı daima tenvir eden sizin o büyük medresenizin küçük bir dairesi ve şubesidir. Onun için o âlikadir üstad ve müşfik peder ve hamiyetkâr mürşid-i âzam olan zatlar, bu biçare evlâdına tam manevi yardım etmesini onların ulüvv-ü himmetinden bekliyoruz. O pek büyük üstadlarımıza takdim edilen iki kitap ise, bir talebe dersini ne derece anlamış diye, akşam üzeri üstadına ve babasına yazıp vermesi gibi, o iki dersimiz, o şefkatli allâmelerin nazar-ı müsamahalarına arz edilmiş” diye bir mektup yazınız ve selam ve ihtiramlarımı ve ellerinden öptüğümü tebliğ ediniz. [^2]

*el-Bâkî Hüve’l-Bâkî*
*Kardeşiniz*
*Said Nursî*
*Nur şakirtlerinden*
*Hayri, Mustafa, Mehmed, Sadık, Osman, Hüsrev, Tahirî*

***
[^1]: Medresetüzzehra'nın maddi teessüsüne çok mâniler bulunduğundan, şimdilik Nur şakirtlerinin heyet-i mecmuasının dairesinden ibarettir.
[^2]: Bu risalelerin müellifi Üstadımız Said Nursî, yirmi iki senedir inzivadadır. Tecrid-i mutlak içinde bulunduğundan, halklarla görüşemez. Ancak zaruret derecesinde başkalarıyla az bir zaman sohbet edebilir. Yanında hiçbir kitap bulunmaz. Bütün yazdıkları yüz otuz parça risalelerin "menbaları mehazları yalnız Kur’ân’dır” diyor. Biz de bütün kuvvetimizle tasdik ediyoruz. Kendisi hem hasta, hem gurbette, hem perişan bir halde, bazan çok süratli yazdığı risalelerde sehivler bulunabilir diye, sizin gibi allâmelerden nazar-ı müsamaha ile bakmanızı rica ettiğini bize söyledi. Biz de ricasını tebliğ ederek ellerinizden öperiz.
