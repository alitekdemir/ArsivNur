---
title: "Emirdağ-I 137 : Elbette istikbal, onları ve Nurcuları çok alkışlayacak"
no: 137
id: "E1-137"
konu: "Elbette istikbal, onları ve Nurcuları çok alkışlayacak"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 137 : Elbette istikbal, onları ve Nurcuları çok alkışlayacak

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Risale-i Nur'dan yazdığınız ve yazmakta olduğunuz harfler adedince Allah'ın selamı, rahmeti ve bereketleri ebedlerin ebedi olarak sizin üzerinize olsun, âmin.”">اَلسَّلاَمُ عَلَيْكُمْ بِعَدَدِ حُرُوفِ مَا كَتَبْتُمْ وَتَكْتُبُونَ مِنَ الرَّسَائِلِ النُّورِيَّةِ وَرَحْمَةُ اللّٰهِ وَبَرَكَاتُهُ اَبَدَ الْآبِدِينَ، آمِينَ</p>

Aziz, sıddık, faal kardeşlerim, bu dehşetli asırda mükemmel tesellilerim ve vârislerim!

Sizin fevkalâde sa'y ve gayretiniz Isparta ve civarını bir geniş Medreset-üz Zehra'ya ve bir Câmi-ül Ezher'e çevirdiğine bir delil de, bu defa matbaacıları da hayrette bırakan yazdıklarınız Asâ-yı Musa mecmuasından yirmiden ziyade mükemmel tevafuklu nüshalarını bu yarım ümmî kardeşinize göndermenizdir. Cenab-ı Erhamürrâhimîn sizlere, yazanlara ve yardım edenlere herbir harfine mukabil bin rahmet eylesin ve binler meyve-i Cennet ihsan etsin ve yüzer hasenat defter-i a'malinizde yazdırsın, âmin âmin âmin!

Ben onlara baktım, kalbime geldi ki: Bu kahramanların şimdi de bir mükâfatları yok mu?

Birden ihtar edildi ki: Onlar bu mecmuayı yazmakla feylesofları susturan, imana getiren kuvvetli bir ders-i imanîyi en evvel kendi kendine tam okuyorlar, manevi bir hazine kazanıyorlar. Hem onların nüshaları, pek çokların imanlarını kurtaracaklar veya imana gelecekler. Bir hadîste vardır: ***“Bir tek adam seninle imana gelse, sahra dolusu kırmızı koyundan daha hayırlıdır.”*** Hem onlar bu mübarek kalemleriyle, eski zamanda İslamiyet'in büyük mücahid kahramanlarının kılıçlarının kudsî hizmetlerini görüyorlar. Elbette istikbal, onları ve Nurcuları çok alkışlayacak.

**Sâniyen**: Asâ-yı Musa mecmuasının başında, bu gelen ve çizgi ile işaret edilen fıkra yazılsa münasiptir. İsteyen, bu mektubun başındaki kısmını da beraber yazabilir.

> İmam-ı Ali Radıyallahu Anh, Celcelutiyesinde pek kuvvetli ve sarahata yakın bir tarzda Risale-i Nur'dan ve ehemmiyetli risalelerinden aynı numara ile haber verdiğini, Yirmisekizinci Lema ile Sekizinci Şua tam isbat etmişler. İmam-ı Ali Radıyallahü Anh, Risale-i Nur'un en son risalesini Celcelutiye'de
> 
> <p class="arabic" dir="rtl" title="Meal: “Asâ-yı Mûsa ismi ki, manevi karanlıklar onunla dağılır”">وَاسْمُ عَصَا مُوسٰى بِهِ الظُّلْمَةُ انْجَلَتْ</p>
> 
> fıkrasıyla haber veriyor. Biz bir iki sene evvel Âyet-ül Kübra'yı en son zannetmiştik. Halbuki şimdi altmışdörtte [h.1364-m.1945] telifçe Risale-i Nur'un tamam olması ve bu cümle-i Aleviyenin mealini, yani karanlığı dağıtacak, asâ-yı Musa (a.s.) gibi ışık verecek, sihirleri ibtâl edecek bir risaleden haber vermesi.. ve bu mecmuanın “Meyve” kısmı bir müdafaa hükmüne geçip başımıza çöken dehşetli, zulümlü zulmetleri dağıttığı gibi.. “Hüccetler” kısmı da, Nurlara karşı cephe alan felsefe karanlıklarını izale edip Ankara ehl-i vukufunu teslime ve tahsine mecbur etmesi.. ve istikbalde zulmetleri dağıtacak çok emareler bulunması ve Asâ-yı Musa Aleyhisselâm'ın bir taşta oniki çeşme akıtmasına ve onbir mucizeye medar olmasına mukabil ve müşabih bu son mecmua dahi, “Meyve” onbir mesele-i nuraniyesi ve “Hüccetüllâh-il Bâliğa” kısmı onbir hüccet-i kàtıası bulunması cihetinde bize kanaat verdi ki: İmam-ı Ali Radıyallahu Anh, o fıkra ile doğrudan doğruya bu Asâ-yı Musa ismindeki mecmuaya bakar ve ondan tahsinkârane haber verir.

**Sâlisen**: Nur santrali ve Yirmiyedinci Mektup'ta çok ehemmiyetli fıkraları bulunan Sabri'nin bu defaki mersiyesini Lâhika'ya geçirdik ve size de gönderdik. Ve çalışkan mübareklerden ve Nurların neşrine çok hizmet eden Hâfız Mustafa'nın yedi yaşında iken Altıncı Şua'ı ve bana bir mektup yazan tam mübarek masum mahdumu, burada masumlar içinde Nurlara bir iştiyak uyandıracak. Onun namı, Said Nurî olmalı. Nursî köydür, manasız olur. (<span class="arabic" dir="rtl" title="">س</span>) olmasın, yalnız (<span class="arabic" dir="rtl" title="">ى</span>) olsun; tâ Nurlara alâkasını göstersin. Daha çok şeyler yazacaktım, fakat başımda çok vazifeler ve işler bulunmasından kısa kesmeye mecbur oldum. Umum kardeşlerime birer birer selam ve dua ederiz.

*el-Bâkî Hüve’l-Bâkî*
*Kardeşiniz*
*Said Nursî*

***
