---
title: "Emirdağ-I 308 : Risale-i Nur'u yazmanın bazı faydaları"
no: 308
id: "E1-308"
konu: "Risale-i Nur'u yazmanın bazı faydaları"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 308 : Risale-i Nur'u yazmanın bazı faydaları

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Âlimlerin mürekkebi şehidlerin kanıyla muvazene edilir.”">يُوزَنُ مِدَادُ الْعُلَمَاءِ بِدِمَاءِ الشُّهَدَاءِ</p>

<p class="arabic" dir="rtl" title="Meal: “Ümmetimin fesadı zamanında kim sünnetime temessük eder yapışırsa, ona yüz şehid ecri, sevabı vardır.”">مَنْ تَمَسَّكَ بِسُنَّتِى عِنْدَ فَسَادِ اُمَّتِى فَلَهُ اَجْرُ مِأَةِ شَهِيدٍ</p>

Bu iki hadîs-i şeriften alınan bir ilhamla, Risale-i Nur'u yazmanın dünyevî ve uhrevî pek çok faydalarından, Risale-i Nur'da beyan edilen ve şakirdlerinin tecrübeleriyle tasdik edilen yalnız birkaç tanesini beyan ediyoruz.

Beş türlü ibadet:

1- En mühim bir mücahede olan ehl-i dalalete karşı manen mücahede etmektir.

2- Üstadına neşr-i hakikat cihetinde yardım suretiyle hizmet etmektir.

3- Müslümanlara iman cihetinde hizmet etmektir.

4- Kalemle ilmi tahsil etmektir.

5- Bazen bir saati bir sene ibadet hükmüne geçen, tefekkürî olan bir ibadeti yapmaktır.

Beş türlü de dünyevî faydası var:

1- Rızıkta bereket.

2- Kalbde rahat ve sürur.

3- Maişette sühulet.

4- İşlerinde muvaffakiyet.

5- Talebelik faziletini almakla, bütün Risale-i Nur talebelerinin has dualarına hissedar olmaktır.

Kalemle Nurlara hizmet ve sadakatla talebesi olmanın iki mühim neticesi vardır:

1- Âyât-ı Kuraniyenin işaretiyle, imanla kabre girmektir.

2- Bütün şakirdlerin manevi kazançlarına, Nur dairesindeki şirket-i maneviye sırrıyla, umum onların hasenatlarına hissedar olmaktır.

Hem bu talebesizlik zamanında, melaikelerin hürmetine mazhar olan [^1] talebe-i ulûm-u diniye sınıfına dahil olup âlem-i berzahta tâlii varsa, tam muvaffak olmuşsa, Hâfız Ali ve Meyve'de bahsi geçen meşhur talebe gibi, şüheda hayatına mazhar olmaktır.

***

***
[^1]: Bazı ehl-i keşfin kati müşahedesiyle sabittir.
