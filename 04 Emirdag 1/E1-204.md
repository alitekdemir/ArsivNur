---
title: "Emirdağ-I 204 : Hüsrev'in mektubu"
no: 204
id: "E1-204"
konu: "Hüsrev'in mektubu"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 204 : Hüsrev'in mektubu

<p class="takdim">[Lahika'ya.. Hüsrev'in mektubudur.]</p>

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Çok mübarek, çok kıymettar, çok aziz, çok sevgili Üstadımız Efendimiz Hazretleri!

Bu hakir talebeleriniz bizler, sevgili mübarek Üstadımızdan bu hafta içinde iki mübarek mektup aldık. Bu mübarek mektuplardan birisi, şuhûr-u selâsenin hulûlu ve derd-i maişetin tazyiki ile Nurların kitabetine fütur verilmemesine.. hem Nurların serbestiyetine emare olduğu evvelce sevgili Üstadımızca müjdelenmiş olan yağmurların rızkımız üzerine mebzulen yağması.. hususen bu şuhûr-u selâsede daha çok gelmesi ve ruhlarımızın en çok muhtaç olduğu rahmetin Asâ-yı Musa ve Zülfikar-ı Mucizat mecmuaları elleriyle mebzulen nüzul etmesi.. ve bu baharda çiçeklerin envaıyla tezyin edilen dağlar ve taşlar gibi, Nurcuların ve ehl-i imanın kalbleri füyuzatla bezenmesine dairdir.

Diğer mübarek mektup ise, her iki Isparta’nın hususen Küçük Isparta’nın çok güzel, çok letafetli nüshaları.. ve hem Karye-i İrfan ve Homa talebelerinizin sevgili Üstadımıza takdim edilen firdevsî, kudsî, nuranî hediyelerinin mübarek kahraman hem çok çalışkan kardeşimiz Nurcu İbrahim’in eliyle sevgili Üstadımıza vâsıl olduğuna ve sevgili mübarek Üstadımızın fevkalhad memnuniyetlerine dairdir. Evet sevgili mübarek Üstadımız! Sizi daima şen ve şâdân görmek isteyen Isparta ve civarı talebeleriniz lillahilhamd fütursuz Mucizatlar Mecmualarını tamamlamakta, yağmurlar da maddi ve manevi pek kesretli yağmakta devam ediyorlar. Hududsuz şükürler olsun Rabbimize.

*el-Bâkî Hüve’l-Bâkî*
*Kusurlu talebeniz*
*Hüsrev*

***
