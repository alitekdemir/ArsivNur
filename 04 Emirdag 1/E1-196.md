---
title: "Emirdağ-I 196 : Nur talebelerinin hizmetleri ve bir tashih mektubu"
no: 196
id: "E1-196"
konu: "Nur talebelerinin hizmetleri ve bir tashih mektubu"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 196 : Nur talebelerinin hizmetleri ve bir tashih mektubu

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

<p class="arabic" dir="rtl" title="Meal: “Üç ayların dakikalarının âşireleri adedince Allah’ın selamı, rahmeti ve bereketleri üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ بِعَدَدِ عَاشِرَاتِ دَقَائِقِ الشُّهُورِ الثَّلاَثَةِ</p>

Aziz sıddık kardeşlerim!

**Evvelâ**: Yirmiyedinci Mektub’u hâlisane ve tahsinkârane fıkralarıyla tezyin eden iki Hulusilerin iki samimi fıkraları Lâhika’ya geçmek için size gönderildi. Nur santralinin mâşallah eskiden ziyade hizmet ve sadakati devam ediyor. Ve civarı Barla ve Eğirdir dahi ileri gidiyor. Ve eski Hakkı ve (<span class="arabic" dir="rtl" title="">پ</span>) gibi kardeşleri dahi eski alâkalarını tam muhafaza etmeleri bizi çok mesrur ediyor. Sabri de merhum Hâfız Ali gibi tam farz vazifesini az zamanda bitirmiş. Şimdi sünnet nevinde yine tam çalışması, şâyan-ı tebriktir. Şanlı Hâfız Tevfik’in yine eski kıymettar hizmetine ve Muhacir Hâfız gibi kalemsizlere parlak kalemiyle yardımlarına koşması için bin bârekâllah. Ve Şanlı’nın yanındaki Risale-i Nur’un bazı arabî parçaları var, bana gönderilsin. Mâşallah zâyi’ etmeyip muhafaza etmiş. Ben onları unutmuştum.

**Sâniyen**: Karye-i irfan talebeleri namına, kardeşlerimizden Mustafa ve Homa şakirdleri hesabına Hâfız İbrahim Çelebi’den dokuz nüsha Âyet-ül Kübra aldım. Eğer tekrar onlara gönderilecek ise, şimdilik tashihe vakit bulamıyorum. Bayramdan sonra bakabilirim. Eğer bizde kalacaklarsa, bize büyük bir yardım ve kudsî çok mübarek bir hediye-i Nuriye olarak kabul edip onları yazanlara daimi sevapları kazandırmak için lâyık ve müştaklara tevzi edilecek. Homalı ve hapis arkadaşlarımızdan Kara Mehmed’in vefatı, beni mahzun eyledi. Cenab-ı Erhamürrâhimîn ona, yazılan Nurların harfleri adedince rahmetler eylesin, âmin. Mustafa’nın mektubunun bir kısmını Lâhika’ya geçirdik ve size de gönderdik. Mâşallah o havali sadakat ve sebatta tam devam ediyor.

**Sâlisen**: Asâ-yı Musa’nın tashihinde zahmet çekiyorum. Gerçi kısmen tashih etmişsiniz. Fakat daha ehemmiyetli sehivler var. Mesela Kuran ve kâinat ortalarından sonra ilâve edilen hakikat-ı insaniye şehadeti âhirdeki arabîde

<p class="arabic" dir="rtl" title="">بِلِسَانِ الْحَقِيقَةِ الْإِنْسَانِيَّةِ الَّتِى هِىَ الْكَائِنَاتُ الْمُصَغَّرَةُ‬</p>
ila ahire, sehven

<p class="arabic" dir="rtl" title="">بِلِسَانِ الْحَقِيقَةِ الْإِنْسَانِيَّةِ اِلٰهِى الْكَائِنَاتُ الْمُصَغَّرَةُ</p>
İnebolu’dan gelen bazı nüshalarda yazılmış. Böyle bazı yanlışlar için ben herbir nüshayı dikkatle okumaya mecbur oluyorum. Hem tevafuk sebebiyle atlamaklar var. İnşallah ben de bu cihette yazan mücahid kahramanların gayet kudsî, kıymettar mücahedelerine hissedar olacağım ki, benim biçare kalemime hisse bırakılmış. Umuma binler selâm.

*el-Bâkî Hüve’l-Bâkî*
*Kardeşiniz*
*Said Nursî*

***
