---
title: "Emirdağ-I 243 : Nureddin, Mehmed, İsmail, Nâil’in fıkraları"
no: 243
id: "E1-243"
konu: "Nureddin, Mehmed, İsmail, Nâil’in fıkraları"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 243 : Nureddin, Mehmed, İsmail, Nâil’in fıkraları

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Nureddin, Mehmed, İsmail, Nâil’in fıkralarıdır.

Üstadımızın rızkında acib bir bereket, biz Nureddin, Mehmed, İsmail, Nâil gördük ki, Ramazan’ın başından onaltı gün kadar buranın küçük ekmeğinin bir tanesinin yarısından dört veya beş parçasından [^1] bir tek parça (yirmi gram kadar) hem sahurda ve hem iftarda suyu çok bir çorba ile kâfi geldiğini gözümüzle gördük. Şüphemiz kalmadı ki, yaptığı iktisada binaen rızkındaki bir berekettir. Acibdir ki onbeşinci günü böyle hesap ettik, izhar eyledi. Aynı gecede bereket noksanlaştı, gözümüzle gördük. Keşke söylemeseydik de, bereket kalkmasaydı. Üstadımıza zarar ettik.

*Üstadımızın hizmetinde bulunanlar*
*Nâil, İsmail, Mehmed, Nureddin*

Evet ben de bu dört kardeşin gördüğünü katiyyen tasdik ederim. Ceylan

***

***
[^1]: Her gün bir ekmek alıyorum. Yarısını bana teberrük veriyordu. Öteki yarısını da dört parça edip üç parçasını sabah akşam kedilerine veriyordu. Bir parçasını da kendine alıyordu. Mehmed
