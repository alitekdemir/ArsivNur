---
title: "Emirdağ-I 76 : İstanbul Hâdisesini gören nur talebelerinin mektubundan bir parça"
no: 76
id: "E1-76"
konu: "İstanbul Hâdisesini gören nur talebelerinin mektubundan bir parça"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 76 : İstanbul Hâdisesini gören nur talebelerinin mektubundan bir parça

<p class="takdim">[İstanbul’da hâdiseyi gören Risale-i Nur talebelerinin mektubundan bir parça]</p>

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz kardeşlerimiz!

<span class="arabic" dir="rtl" title="Meal: “Hamd ve minnet Allah’a mahsustur.”">لَهُ الْحَمْدُ وَالْمِنَّةُ</span> dün, Nurun manevi bir fütuhatı, bütün azamet ve dehşetiyle İstanbul’da görüldü. Küfr-ü mutlakı dünyaya, hususen âlem-i İslama yerleştirmek isteyen bir cemiyet ve onların nâşir-i efkârı ve mürevvic-i âmâli olan bir iki gazete matbaası ve kütüphanesi darmadağın edilerek, “dinsiz yaptık, komünist yaptık” zannedilen gençlik ve mekteplilerin ağzıyla ve harekâtıyla ve fiilleriyle protesto edildi. “Kahrolsun komünistlik” diye beddualar edildi. Bu cemiyetin binler lira maddi, milyonlar lira da manevi zararı oldu. Ve üzülen bizlere, kalbimiz ve ruhumuzla çok alakadar bir şahs-ı manevi: “Ey Nurcular! Şimdi maddi imkân hâsıl olmuyor diye üzülmeyiniz. Nurun fütuhatı geniş bir sahada devam ediyor. Küllî bir muvaffakiyet hâsıl oluyor, vesaire vesaire..” diye bağırdı.

<p class="arabic" dir="rtl" title="Meal: “Bu Rabbimin bir fazlıdır.” [Neml Sûresi, 27:40]">هٰذَا مِنْ فَضْلِ رَبِّى</p>

*Risale-i Nur'un kahraman şakirdlerinden*
*Tahiri, Mustafa Osman, Salahaddin*

Benim de kanaatim bu tab işi geri kalmak çok maslahatli olmasından Risale-i Nur’a himayetkârane bir ikram-ı İlahî ve bir inayet-i Rabbaniyedir ki, Afyon Kütahya ortasında kanunsuz, sebepsiz hafiyelerin İhlas, İktisad gibi herkese menfaatli ve lâzım risaleleri evrak-ı muzırra gibi müsadere edip alıp bize bir küçük tokat vurmakla Afyon’a getirmeleri, İstanbul’daki tab meselesini müşkilât yapmalarına karşı İstanbul hâdisesiyle o zulmün on derece fevkinde tokat yüzlerine vuruldu, intikamımız alındı.

*Said Nursî*

***
