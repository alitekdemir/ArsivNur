---
title: "Emirdağ-I 395 : Elifler kerametini gösteren 29. Söz, iki makamdır"
no: 395
id: "E1-395"
konu: "Elifler kerametini gösteren 29. Söz, iki makamdır"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 395 : Elifler kerametini gösteren 29. Söz, iki makamdır

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, sıddık kardeşlerim!

**Evvelâ**: Elifler kerametini gösteren Yirmidokuzuncu Söz ki, iki makamdır. İkinci Makamı Yirmidokuzuncu Lema olan arabî ve İmam-ı Ali Radıyallahü Anh’ın bir cihette Âyet-ül Kübra namını verdiği kıymetli bir lemadır. Yirmidokuzuncu Söz’ün İkinci Makamı iken müstakil risale olmuş. Yirmidokuzuncu Söz’ün İkinci Maksadının Üçüncü Esasının Birinci Meselesinin âhirinde diyor ki: “Şu Söz’ün İkinci Makamının Dördüncü 'Allahü Ekber' mertebesinin âhir fıkrasının hâşiyesinde ilâ âhir…" Demek Yirmidokuzuncu Söz’ün telif zamanında o risale bunun ikinci makamı olacaktı. Sonra arabî ve ehemmiyetli olduğundan Yirmidokuzuncu Lema olmuş. Ben bu defa elif kerameti bulunmayan bir nüshayı tashih ederken gördüm ki, bu Söz hakikaten Onuncu Söz’ün büyük kardeşidir. Gayet kuvvetli ve metin ve geniş hakikatleri ihtiva ediyor. Bu Söz’ü pek kıymetli gördüm. Şimdi tenkid nazarıyla baktım, hiçbir yerini cerh edemedim. Yalnız Eski Said’in gayet ince ve gayet derin ve muhtasar fikirleri bu Söz’ün esaslarında bulunduğundan, Yeni Said’in vuzuhlu ifadesini müşkilleştirmiş. Hem eliflerin tevafukatı nazar-ı dikkati kendine celbettiği için, ben de çok kardeşlerim gibi hakikatlerine çok dikkat etmemiştim.

**Sâniyen**: Konyalı Sabri’nin Nurlar hakkında fevkalâde faaliyeti ve son müfessir Hoca Vehbi Efendi’nin himmeti ve Abdüllatif ve Hatip Mahmud ve Fethullah, Receb, Ziver, Hasan, Rıfat, Nebi gibi kardeşlerimizin gayreti ve Konya hocalarının müstesna bir surette Nurları takdir etmeleri, Nur dairesi hakkında büyük bir inayet-i İlahiyedir. Kardeşimiz Sabri’nin sâdık bir rüyada, Zülfikar onu uçurumdan kurtarması ve elinde tutması işaret ediyor ki; Zülfikar ve Asâ-yı Musa bu zamanın uçurumlarından şakirdlerini kurtaracaklar, inşallah.

**Sâlisen**: Kahraman Nazif’in Zülfikar’ın tekmilinden evvel yeni hurufla Asâ-yı Musa’yı çıkarması ve eski huruf bilmeyen muhtaç ve müştaklara yetiştirmesine ciddi çalışması, hem o havaliye karşı endişelerimi izale etti, hem bizi çok memnun eyledi. Bu defa numune olarak gönderdiği yirmiiki sahifenin her sahifesini dinledim. Yalnız 12. sahifenin “serveti, kuvveti” yerinde sehven bir lâm ziyade edip “servetli, kuvvetli” yazmış. O da zararı yok. Ondördüncü sahifenin 15 ve 17. satırlarında “muallim” yerinde sehven “müellim” yazılmış. Yirmidördüncü sahifenin 28. satırında “yüzer hikmetler” yerinde sehven “güzel hikmetler” yazılmış. Yirmialtıncı sahifenin 25. satırında “zeminin yüz bin milyarlar” yerinde sehven “zemin yüzünün milyarlar” yazılmış. Yirmiyedinci sahifenin 9. satırında yeni hurufla "hüve'z-zâhir" yazılmış, doğrudur. Üzerine eski hurufla "hüve'z-zâhir" yerinde "hüve'l-âhir" yazılmış, sehivdir. Kahraman ve dikkatli Nazif ve yardımcılarına "binler bârekâllah ve veffakakümullah" deriz. Asâ-yı Musa yeni hurufla tamam olduğu dakikada ciltleyip yirmi nüshası İstanbul vasıtasıyla gönderilsin.

**Râbian**: Kastamonu’nun gayet hâlis ve ciddi sebatkâr Nurcu hemşirelerimizden gayet şefkatkârane ve fedakârane bir mektuplarını aldım. Hanımlar taifesinde çok Âsiyeler çıkacağına bize kanaat verdi.

**Hâmisen**: Nurların birinci medresesi olan ve ben ruhen çok alâkadar olduğum Barla’nın ehemmiyetli genç şakirtlerinden, aynen Denizli’den bana gelen Ahmed, Mehmed gibi, bir Ahmed ve bir Mehmed buraya geldiler ki, o eski zamanda en ziyade alâkadar olduğum ve bana sekiz sene sadakatle hizmet eden Muhacir Hâfız Ahmed ve Mustafa Çavuş hesabına, merhum Mustafa Çavuş’un mahdumu Ahmed, merhum pederi hesabına ve berber Mehmed ise, kayınpederi merhum muhacir Hâfız Ahmed bedeline ve Barla’daki Nur şakirtleri namına yanıma geldiler. Hakikaten ben, Barla’ya ve o zamana gitmiş kadar sevindim. Mâşallah! Barla, birinci medrese-i Nuriye olduğunu hissetmeye başlamış. Ciddi bir intibah, bir alâkadarlık gösteriliyor. Hatta eskiden Onuncu Sözü tab eden Hacı Bekir, benim orada oturduğum odayı, herbir masrafını deruhte edip, satmaktan men etmiş. Nur şakirtlerinin bir misafirhanesi hükmünde muhafaza edilmesini Barla’ya haber göndermiş.

Nur santrali kardeşimiz Hoca Sabri’nin, eskiden beri onun gibi Nurcu refikasının ve mübarek mahdumu Nureddin’in küçük bir mektuplarını aldım. Cenab-ı Hak onlara sıhhat ve âfiyet ve saadet ihsan eylesin. Âmin. Umum kardeşlerimize ve hemşirelerimize çok selam ve dua ve dualarını rica ediyoruz.

*el-Bâkî Hüve’l-Bâkî*
*Kardeşiniz*
*Said Nursî*
