---
title: "Emirdağ-I 252 : Nazif’in haber verdiği yeni bir taarruz alâmeti ne şekildedir?"
no: 252
id: "E1-252"
konu: "Nazif’in haber verdiği yeni bir taarruz alâmeti ne şekildedir?"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 252 : Nazif’in haber verdiği yeni bir taarruz alâmeti ne şekildedir?

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, sıddık kardeşlerim!

**Evvelâ**: Bu geceki Leyle-i Kadir’de olan bütün dualarınıza binler âmîn, âmîn, âmîn deriz.

**Sâniyen**: Nazif’in haber verdiği yeni bir taarruz alâmeti ne şekildedir? Makineye karşı olmazsa hiç ehemmiyeti yoktur. Eğer o cihette olsa çok ihtiyat ediniz. Münasip ise, Demokrat Partisinden muavenet isteyiniz. Ben merak ediyorum. Biz dünyalarına karışmadığımız halde, bu derece bize ilişmek ve küfür hesabına hizmet-i Kuraniyemize sed çekmek musibetine karşı, bütün Nurcular bütün kuvvetleriyle demir gibi bir metanet ve tesanüd ve sabırla çalışmak ve <span class="arabic" dir="rtl" title="Meal: “Gizli olarak nurlanır”">سِرًّا تَنَوَّتْ</span> altına girmek gerektir. Hem telaş etmeyiniz, onlar birbirleriyle meşguldürler.

**Sâlisen**: Zülfikar’ın âhirinde yazılacak Hizb-i Nuriye’den (kısmın âhirindeki) 22. sahifede <span class="arabic" dir="rtl" title="Meal: “Mehmed Feyzi ve emsalinin sahifesinde”">وَفِى صَحِيفَةِ مَحْمَدْ فَيْضِى وَاَمْثَالِهِ</span> fıkrası bedeline <span class="arabic" dir="rtl" title="Meal: “Risale-i Nur kâtiplerinin hasenat sahifesinde”">وَفِى صَحَائِفِ حَسَنَاتِ الْكَاتِبِينَ لِرِسَالَةِ النُّورِ</span> yazılsın. Çünkü Zülfikar daha umumîdir. Bütün müstensihler hissedardırlar.

**Râbian**: Makine ile yazılan parçalar gayet emin ve ayrı ayrı yerlerde muhafaza edilsin, tâ bitinceye kadar. Dikkat ediniz ki, münafıkların müsaderesine uğramasın. Hem hiç telaş etmeyiniz ve sarsılmayınız. İnayet-i Rabbaniye tam devam ediyor. İnşallah yine bizi onların şerrinden muhafaza edecek. Umum kardeşlerimize selam ve dua ederiz.

*Dualarınızdan her vakit istifade eden kardeşiniz*
*Said Nursî*

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

-Esselamü Aleyküm-

Zülfikar'ın ahirinde hem kalemle hem makine ile yazılanların âhirinde Hulasatü'l Hulasa'nın bedeline Hizb-i Nuriye'nin yirmi ikinci sahifesine kadar yazılsın. Ve onun başında Türkçe kerametine ve kıymetine dair olan üç fıkra dahi yazılsın. Madem Hüsrev hatıra getirdi. Çok münasip.

*Said Nursî*
