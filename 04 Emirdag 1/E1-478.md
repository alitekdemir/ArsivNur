---
title: "Emirdağ-I 478 : Çok evhama ve iftiralara medar olabilir bir hâdiseyi yaptırdılar"
no: 478
id: "E1-478"
konu: "Çok evhama ve iftiralara medar olabilir bir hâdiseyi yaptırdılar"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 478 : Çok evhama ve iftiralara medar olabilir bir hâdiseyi yaptırdılar

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, sıddık kardeşlerimiz!

**Evvelâ**: Leyâli-i aşerenizi tebrikle beraber, size Nur’un iki kerametini beyan ediyoruz. Şöyle ki: Bu sıralarda çok cihetlerde, hususen makine ile Nurların inkişafâtı, gizli düşman zındıkları şaşırttı. Cüzî, fakat elîm bir tarzda bir planla, çok evhama ve iftiralara medar olabilir bir hâdiseyi, bir biçare muhakemesiz bir adamın vasıtasıyla yaptırdılar ki, burada Nurun en mühim ve vazifesi en ehemmiyetli bir şakirdini, tam hanesinin yanında dört gülle ile, o biçare adam yaralanıyor. Doktor “Yüzde yüz ölecektir” diyor. O mecruhun tarafında dâvâ edecek resmî, gayr-ı resmî çok adamlar varken ve yüzde doksan o ehemmiyetli şakirde isnad etmek ve o vesileyle hanesindeki bütün Nur Risalelerini ve mektuplarını taharri bahanesiyle elde etmek yüzde doksan ihtimali varken ve o vasıtayla beni ve Nurcuları alâkadar etmek ve o masum şakirdi de acip iftiralarla lekedar etmek, esbablar olduğu halde,

<p class="arabic" dir="rtl" title="Meal: “Muhakkak ki sen, inâyet gözüyle gözetilip korunmaktasın.”">فَاِنَّكَ مَحْرُوسٌ بِعَيْنِ الْعِنَايَةِ</p>

sırrıyla yine inayet-i İlâhiye imdada yetişti. O adam tam yüzünden dört gülle ile yakından vurulduğu halde ölmedi. Ve harika bir surette hiçbir şahit bulunmadı. Hiçbir emare bulunmadı. O vurulan adam, ne mahkemeye, ne babasına, ne kardeşlerine, kim vurduğunu, ısrar ettikleri halde söylemedi yani söylettirilmedi. Eğer söyleseydi, habbeyi kubbe yapan münafıklar, acip iftiralar edeceklerdi. Cenab-ı Hak, ihsan ve keremiyle Nurları ve Nurcuları himaye edip o hadise ve o bombanın patlaması bize zarar vermedi. Kati kanaatimiz gelmiş ki, bu bir keramet-i Nuriyedir.

Hem o adam Nurların bir parçasını okuduğu cihetiyle, onun kerametiyle hayatını kurtardığı gibi, ondan aldığı cüzî bir ders-i hakikat hissiyle, o elîm vaziyetinde ve inatçı tabiatında, yine Nurlara zarar gelmemek için susturuldu. Ne mahkemeye, ne akrabasına söylettirilmedi. Fakat benim yanıma bir defa geldiği ve istikamete söz verdiği halde yanlış hareket ettiği için tokat yedi. Hatta ittihama mâruz olabilir şakirdin de, kemâl-i sadakat ve ihlâs içinde bazı lâkaytlıkları yüzünden bir şefkat tokadı yediğini anladık.

**Sâniyen**: Hüsrev’in kalemi yazdığı Rehber’in Zeyli ile beraber Mübarekler pehlivanı Küçük Ali’nin re’yine havaledir. Çünkü nöbet ona gelmiş. O müsaade etse, Rehber takdim edilebilir. Rehber’in âhirinde küçücük parçaları meselâ Siyah Dut Meyvesi’ni siz münasip görseniz ilâve edersiniz.

**Sâlisen**: Bu sâlisen fıkrasını kaleme almaya izin verildi. Ben tâmimine izin var zannıyla yazdırdım. Fakat ihtar edildiki, şimdilik bu tâmim ve neşir edilmesin. Onun için çizdik.

**Râbian**: Medrese-i Nuriyenin kahramanlarından üç kardeşimiz, sizin umumunuzun namına, leyâli-i mübarekemizi tebrik için kabul ettik. Ve size üç canlı mektup olarak gönderdik. Karye-i irfandan ehemmiyetli kardeşlerimizden Mehmed Âsân ile Hâfız Hasan o civar talebeleri namına kabul edildi. Umum kardeşlerimize binler selam ve dua ediyoruz.

*el-Bâkî Hüve’l-Bâkî*
*Kardeşiniz*
*Said Nursî*
