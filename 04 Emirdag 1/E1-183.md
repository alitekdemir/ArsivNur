---
title: "Emirdağ-I 183 : Resmî vazife alan medrese hocalarının Risale-i Nur'dan çekinmeleri"
no: 183
id: "E1-183"
konu: "Resmî vazife alan medrese hocalarının Risale-i Nur'dan çekinmeleri"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 183 : Resmî vazife alan medrese hocalarının Risale-i Nur'dan çekinmeleri

<p class="takdim">[Bu fıkra bir derece mahremdir, yalnız haslara mahsustur.]</p>

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Kuran’ın harflerinin sevabı adedince Allah’ın selamı, rahmeti ve bereketleri üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ بِعَدَدِ ثَوَابِ حُرُوفِ الْقُرْآنِ</p>

Aziz, Sıddık Kardeşlerim!

Çok defa hatırıma geliyordu ki, “Neden herkesten ziyade medreseden çıkanlar Risale-i Nur’a sarılmaları lâzımken, en ziyade çekinen, onlardan resmî vazifeyi alanlardır?” Şimdi birden hatıra gelen cevabın bir az kısmını beyan etmek lâzım geldi.

Evvelâ, gizli münafıklar aleyhimizde büyük makamlarda olanların bir kısmını istimal ederek resmî bir tarzda şiddetli propaganda etmelerinden, bütün resmî memurlar ürkmeye ve çekinmeye mecbur olmuşlar. Onlar içinde dahi enaniyetli ve evhamlı ve bid’aları kabul eden hocalar, daha ziyade çekinmeye başlamışlar, kendilerine bir özür, bir bahane aramışlar. Risale-i Nur’dan İşarat-ı Seba’nın bid’acılara şiddetli tokadı; ve Sekizinci ve Onsekizinci Lema’da İmam-ı Ali’nin (r.a.) Ercüze’de, ülema-is sû hakkında dehşetli tokadı; ve bid’alara bir derece ve bir cihette müsait olan Vehhabîlik Mezhebini perde altında kabul edenlere Yirmisekizinci Mektub’un Vehhabîler hakkındaki meselenin tokadı; ve Kur’an tercümesini yapan ve Kur’an yerinde tercümesinin okunmasına cevaz gösterenlere Risale-i Nur’un şiddetli tokatları; ve derd-i maişet zarureti ve mevki-i içtimaîde haysiyetini düşünmeleri sebebiyle hocalar, hatta İstanbul’un eskide dost hocaları kaçmaya ve az bir kısmı tenkide çalışmaya; hatta Âl-i Beyt ve İmam-ı Ali’ye adavetleri bulunan müfrit Vehhabîlik hesabına Risale-i Nur’un Âl-i Beyt ve İmam-ı Ali’nin bir manevi hediyesi ve eseri olmasından, itiraz etmeye başlamışlar. Fakat biz İstanbul âlimlerinden kızmıyoruz, belki bir cihette memnunuz. Çünkü başkalara nisbeten ilişmiyorlar.

Hem merhum Fetva Emini Ali Rıza ve merhum Ahmed Şiranî ve merhum Şevket Efendi ve merhum Mehmed Âkif gibi insaflı, Risale-i Nur’u fevkalâde takdir ve tahsin eden o muhterem ve merhum zâtların hatırı için biz İstanbul hocalarına dostuz, onlardan gücenmeyiz. İnşallah bir zaman Yirminci Lema-i İhlas kendini onlara okutturacak, o eski dostları da yeni dostlar yapacak.

Kardeşlerim! Herkes sizin gibi sebatkâr olamaz. Perde altında Nurcuların kuvve-i maneviyelerini kırmak için bazı hocalar vasıta oluyorlar, aldanmayınız ve sarsılmayınız ve onlarla münakaşa etmeyiniz. Mümkün oldukça dostane muamele ediniz. “Biz müminlerle kardeşiz” deyiniz ve bu pusuladaki noktaları unutmayınız, tâ sizi aldatmasınlar.

*Kardeşiniz*
*Said Nursî*
