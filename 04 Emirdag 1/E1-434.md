---
title: "Emirdağ-I 434 : Molla Abdülmecid’e bir mektup"
no: 434
id: "E1-434"
konu: "Molla Abdülmecid’e bir mektup"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 434 : Molla Abdülmecid’e bir mektup

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, sıddık kardeşim ve eski zamanda ders-i ilmîde arkadaşım ve bu fâni misafirhanede yoldaşım, Bitlisli …… Molla Abdülmecid!

**Evvelen**: Sizin merhum kardeşiniz Molla Said’in vefatı münasebetiyle sizi tâziye e­dip, Cenab-ı Hak sabr-ı cemil ihsan eylesin diye dua ederim. Cenab-ı Hak o din mücahidi ve gayyur merhumun kabrini daima rahmetle pür-nûr etsin, âmin. Ve kabrini

<p class="arabic" dir="rtl" title="Meal: “Cennet bahçelerinden bir bahçe.” ">رَوْضَةٌ مِنْ رِيَاضِ الْجَنَّةِ</p>

eylesin âmin, âmin. Ve senin ramazan-ı şerifinizi ve içindeki seksen sene bir ömr-ü bâki kazandıran leyle-i kadrinizi ve bayramınızı tebrik ediyorum.

**Sâniyen**: Nur şakirdlerinden Emirdağlı Ali’nin eliyle Risale-i Nur’un yirmi kitabından iki kitabını Asâ-yı Musa ve Zülfikar namında ve bu havalide ve adliyelerde fütuhat yapan o iki mecmuayı size gönderip, sizin vasıtanızla Şam-ı Şerif heyet-i ulemasına göstermek ve onların tensibiyle birkaç âlim, herbiri bir kısmını Arabîye tercüme etmek ve orada tab etmek için gönderdim. Hem yine bu iki kitabın teksir makinesiyle yazılan iki nüshayı Hacı Bekir namında bir hacı ile, hem Şam heyet-i ulemasına gönderdiğimiz gibi, iki nüsha da Câmi-ül Ezher ulemasına, iki nüsha da Medine-i Münevvere ulemasına gönderdik. Elyazısı ile size gönderdiğimiz kitaplar güzel okunur. Makine olan nüshaların sönük kelimelerine bir mehaz olur. Ben ziyade hasta ve ihtiyarlıktan gelen ziyade zaafiyet ve yalnız gurbette bulunduğumdan kendim o risaleleri Arabîye tercüme etmeye vakit bulamıyorum. O ehemmiyetli vazifeyi Şam’ın yüksek âlimlerine havale ediyorum. Eğer o muhterem âlimler aynen Türkçe olarak tab etmeye taraftar iseler öylece tab edilebilir. Fakat tashihine çok dikkat lâzım. Eğer mükemmel bir vasıta bulunsa el yazısı nüshaları Câmi-ül Ezher’e gönderdiğimiz iki nüshaya mehaz olmak için size lüzum olmadığı vakit gönderirsiniz. Mümkün ise ya sen, ya getiren Ali, Mısır’a gitsin, göstersin.

**Sâlisen**: Şam’da hususen Sâlihiye mahallesinde ben orada bulunduğum zaman benimle görüşen ve hayatta kalan ahbablarıma ve Hazret-i Mevlâna Hâlid’in (Kuddise Sırruhu) makberesinin civarındaki hemşirelerimize pek çok selam edip dualarını rica ediyoruz. İnşallah kardeşim Molla Abdülmecid, sen bu vazife-i Nuriyeyi görsen, otuz seneden beri medresede beraber ilme ve Nurlara çalışmışız gibi Eski Said’in yüksek talebesi olduğun misilli, Yeni Said’in hakaik-ı imaniye hizmetinde mükemmel bir kardeşi ve arkadaşı olursun. Benim düşmanlarım buralarda çok kuvvetli ve mahvıma çalışanlardan kurtulmak ümidim zayıflaştığından, seni ve Şam’ın muhterem ulemasını Nur Risalelerine vâris ve sahip ve hâmi olmak fikriyle size nümune iki tane gönderdim. İsterseniz sonra başka Nur kitapları daha gönderilecek. İmkânı olsa ve bulursanız belki inşallah Mevlâna Hâlid’in (Kuddise Sırruhu) komşuluğuna gelirim.

*el-Bâkî Hüve’l-Bâkî*
*Hasta kardeşiniz*
*Said Nursî*
