---
title: "Emirdağ-I 138 : Sabri'nin mektubu"
no: 138
id: "E1-138"
konu: "Sabri'nin mektubu"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 138 : Sabri'nin mektubu

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Kâinâtın zerreleri ve mürekkebâtı adedince Allah'ın selamı, rahmeti ve bereketleri üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ بِعَدَدِ ذَرَّاتِ الْكَائِنَاتِ وَمُرَكَّبَاتِهَا</p>

Üstad-ı Celîl-ül Kadrim Efendim Hazretleri!

Her ân ve zaman müştak ve mütehassir bulunduğum dest-i mübarek ve dâmen-i pâklerini tekrar tekrar öperim. İki aydan beri etrafımı dinliyorum ve gördüm ki vasiyetnameniz hem Risale-i Nur şakirdlerini, daha doğrusu bu memlekette umum kulûb-u müminîn ve muvahhidîni dağdar etmiş, telaşa düşürmüş ve arîz-i amîk düşündürmüş olduğunu gördüm ve bildim. Bilhassa bu hakir pürkusur nâme-i mezkûreyi ilk görüş ve okuyuşumda âni ve serâpâ bir sıcaklık ve müthiş bir meyusiyet ve muhît bir hüzün içinde boğuluyordum. Bir müddet sonra rahmet-i İlahiye ile o hüzün ve teessür bulutu azar azar başımdan sıyrıldı. Hissettim ki, Sure-i Kevser’in manevi kevserinden bir katrecik ruh ve dimağıma verilmiş. O mübarek Sure-i Kevser alâ kadr-it tâka inkişafa başladı ve kalb-i hakirâneme manen dendi: “Nebiyy-i Zîşan Aleyhi Salavat-ur Rahman Efendimiz Hazretleri de divan-ı Sübhanîye kemal-i hâhiş ve sürurla irtihal buyurdular. Ve hakeza, enbiya-yı saire ve evliya, asfiya ve etkıyânın en mühim gaye ve hedefleri âlem-i beka olduğu bedihî iken kim ister ki ahbab ve yârânından geri kalsın."

Hulasa, Sultan-ı Enbiya Aleyhissalâtü Vesselâm haklarında reva gördükleri tefevvühattan birisi ki; o kâfir, müşrik münafıklar “ebter” tabir-i gayr-ı lâyıkını atf u sarfettiler. Halbuki zerre kadar şuur ve insafı olan derkeder ki, o Rahmeten lil-âlemîn’in her asırda ve her günde ve her ânda âramsız temadî ve teselsül edegelen şeriat-ı garra-yı Ahmediyesi (a.s.m.) ve 350 milyondan ziyade tâbi ve müntesiplerinin ondört asır ve ilâ yevm-il kıyame devam ve devri i’lam ve ilan ve isbat ediyor ki, “ebter” ancak o kâfirler ve münafıklardır. Çünkü o ebterler, mezar denilen hazîre-i nîrâna sukuttan sonra bed namlarından mâadâ dünyada hiçbir zikr-i cemile mazhar olamamışlar. Ancak “Firavun” “Nemrud” “Ebu Cehil” ve saire aleyhimülla’ne gibi en mezmum ve müteneffir sıfatlarıyla kendilerini kemal-i nefretle andırmaya sebebiyet vermişler. Binaenaleyh Nurlar Külliyatı şiddetli ihtiyaç ânında zuhur edip inşallah ebede kadar asırları, âlemleri tenvir ve teşrif ettiği ve edeceği için bu gibi mâ-bih-il iftihar-ı yekta, âlem-i beka sermaye-i feyyazını Kuran-ı Kerim’in nihayetsiz hakaik ve gavâmızına atşân ve kemal-i şevk ile muntazır bulunan ehl-i imana tefviz ve tevdi ve ehemm-i umûr ve vezaifi bihakkın îfa ile ölmüş kalbleri nur-u imanla ihya eden her zaman mevcud ve berhayattır. Nesli de hem kesretli, hem de ebede kadar dâim ve lâyezâldir.

<p class="arabic" dir="rtl" title="Meal: “Elhamdulillah, bu Rabbimizin bir fazlıdır.”">اَلْحَمْدُ لِلّٰهِ هٰذَا مِنْ فَضْلِ رَبِّنَا</p>

Hem irtihalin şartı, vazife-i kudsiyenin tekmil ve nihayet bulmasına menût değil midir? Halbuki Mektubat’tan, Lemalar'dan henüz kaleme alınmayan mevzular var. Bilhassa Yirmibeşinci Mektup ki lâakall üç senelik bir mevzu değil midir? Eğer ilk niyet ve talebimizi Cenab-ı Hak müyesser ve muvaffak kılsa, umum Kuran’ın tefsiri, ednâ otuz senelik vazife önümüzde beklemiyor mu? Hem Allâm-ül Guyub olan Hâlık-ı Ekrem zaman içinde zaman halketmesi cihetiyle üç seneye otuzüç senelik meyve ve sünbüller vermesi şe’n-i kudretullahtan olduğuna şüphe var mı?

Madem ki <span class="arabic" dir="rtl" title="Meal: “Süresi sizin hesabınızla bin yıl olan bir günde..” Secde Sûresi, 32:5">فِي يَوْمٍ كَانَ مِقْدَارُهُ اَلْفَ سَنَةٍ</span> veya <span class="arabic" dir="rtl" title="Meal: “elli bin yıl olan” Meâric Sûresi, 70:4">خَمْسِينَ اَلْفَ سَنَةٍ</span> kavl-i kerimanesi ve ihbar-ı Sübhanîsi elimizde hüccettir. O günlerden bir gün daha zamm ve ilâve edilse Cenab-ı Hakk’ın kudret ve kuvvetine ve nihayetsiz ihsan ve rahmetine ve tükenmez fazl u keremine ne gibi nakîse verir ve ne halel gelir? Öyle ise

<p class="arabic" dir="rtl" title="Meal: “Allahım! Kuran ve iman hizmetinde olanların bütün muradlarını [^1] kolaylaştır, gayelerine ulaştır, maksatlarına nâil eyle, emellerini gerçekleştir, ömürlerini uzat, âmin.”">اَللّٰهُمَّ يَسِّرْ جَمِيعَ مُرَادِهِمْ وَحَصِّلْ مَرَامَهُمْ وَاَنِلْ مَقَاصِدَهُمْ وَحَقِّقْ آمَالَهُمْ وَطَوِّلْ عُمْرَهُمْ فِى خِدْمَةِ الْقُرْآنِ وَالْإِيمَانِ، آمِينَ</p>

daavat-ı hâlisanesine müvazebet edelim diyorum.

İzzetli Üstadım! Bir müddetten beri oldukça ehemmiyetli taaddi ve tecavüzler vukuunu maalesef işitiyorum. Fakat Risale-i Nur heyetinin inayet-i Hak’la son zaferi, küfr-ü mutlakın şiddetle hükümferma olduğu bir zamanda asılsız, esassız ne kadar isnadat ve tecavüzat yapılsa, muhkem bir kaleye atılan taşın tekrar atan kimsenin kendine isabet etmesi gibi, dışı koca içi baca halliler her söz ve hareketleriyle kendilerinin ne mal olduklarını irae ediyorlar, demeyi zâid görüyorum. Bir cihette de şöyle hatırıma geliyor ki: Risale-i Nur müellifine karşı tecavüzat-ı vakıada bulunmaları hafî ve manevi bir esrarın izharı için olduğuna kàni ve kàilim. Zira Mürşid-i Ekmelimize gaddarane muameleler kalb-i nazgânelerini rencide etmekte ise de, öyle zamanlarda çok müessir ve hikmetfeşan ve cihandeğer münazarat-ı kalemiye ve fıkarât-ı hikemiyenin sudûru temaşa ve mütalaa edene çok büyük neşe ve neşat veriyor. O da, o acı tecavüzün netaic ve semeratıdır bildim. Asr-ı Saadette Ekrem-ür Rusül (a.s.m.) Efendimiz Hazretlerine birçok tecavüzatın îkaı sebebiyle ki, hadsiz hakikattâr, hem nurefşan, hem pek ziyade teselliyetbahş âyât-ı Kuraniye inzal kılınmış ve ilâ-yevminâ hâzâ umum ehl-i hak ve bütün ümmete o beşaretli ve azametli ve ünsiyetli ve ihatalı âyât-ı adîde medar-ı kuvvet ve rasîn bir istinadgâh olmuş değil midir Sevgili mürşidim? Ezcümle <span class="arabic" dir="rtl" title="Meal: “(Ey Muhammed!) Artık onların sözü seni üzmesin.” Yâsîn Sûresi, 36:76">فَلاَ يَحْزُنْكَ قَوْلُهُمْ</span><span class="arabic" dir="rtl" title="Meal: “Öyle ise kafirlere itaat etme” Furkân Sûresi, 25:52">فَلاَ تُطِعِ الْكَافِرِينَ</span> ve <span class="arabic" dir="rtl" title="Meal: “söyle”">قل</span> emr-i celil ve kavl-i münîfi ile başlayan yüzler âyetler ve <span class="arabic" dir="rtl" title="Meal: “Sen, Rabbinin hükmüne sabret” Kalem Sûresi, 68:48">فَاصْبِرْ لِحُكْمِ رَبِّكَ</span> gibi çok manidar âyât-ı azîmenin sebeb-i nüzulleri, ruh-u Habib-i Kibriya’nın (a.s.m.) incinmesinden münbais olduğuna şekk var mı? O zamandaki anûd mürtedlerin hücum ve savletleri sebebiyle o çok mühim ve gayet ziyadar ve pek lüzumlu hitabelerle tâ arştan yârân ve ahbabına sarsılmaz bir kuvvete, ebedî bir melcee, sermedî bir müncîye merbutsunuz. Ağyar ve a’dasına da kemal-i heybet ve azametle “Utanın ey ehl-i dalalet, fikriniz söndü mü? Ey mahkum-u gaflet insaniyetiniz uçtu mu? Ey âşık-ı zulmet” diye dünyada gözü aç, uhrâda işi ve içi hiçlere berk-i hâtıf gibi nida etmek ve Hakk’ın âlî olduğunu ibraz etmek...

İzzetli Üstadım! Her kalb ve ruhun Nur’la imtizac ve itilaf edemediklerini çok kerreler müşahede ettim. Horozun dürre değil darıya kıymet vermesi, böylelere tam misal oluyor. Fakat nuranîlere de bütün insaniyet ve hakaikten tecerrüd ile zulmetli gece gibi olunuz demek kâr-ı insaniyet değil. Tıynet ve fıtrat itibarıyla karga bülbüle “Sen gülistandan çık, gel yollarda ve mezbelelerde lâşeleri yokla” diyemez. Ancak karga talaş yoklamaya, bülbül de gül koklamaya devam eder. Nurlar şu İslam muhitinde vücud-u beşerin her zerresinde kanın deveran ve seyelanı gibi, ehlinin bütün ruhuna işlemiş ve kökleşmiş ve yerleşmiş. Akar suyun önüne sed çekilmez tabirince buna mümanaat, aks-i tesir suretiyle teşvik-i mahz olur. Bir çok makamlara verilen Müdafaa ve Meyve’de “Risale-i Nur yasak edilmez” beyan-ı katîsine karşı hiçbir kimsenin <span class="arabic" dir="rtl" title="">لا</span> diyememesi ve her alâkadarın “nâfi’dir” diye tasdiki, bu davanın en bâriz bir delilidir.

Bir de sebeb-i saadet bir zâtın zeval ve ufûlünü arzu eden şaşkın düşünmüyor ki, o vâris-i rahmet-i âlem dünyadan alâkasını kat’ etse, öyleler değil rahat huzur bulmak, başlarına çok belalar gelecek, bî-huzur kalacaklar. Bu mücerreb bir hakikat iken, elin şaşkını oturduğu dalı kesmek nevinden dünyevî bir cehenneme ayak atmak istiyor. Ah!...

<p class="arabic" dir="rtl" title="Meal: “Allah bize yeter, O ne güzel vekildir!” [Âl-i İmrân Sûresi, 3:173">حَسْبُنَا اللّٰهُ وَنِعْمَ الْوَكِيلُ</p>]

*Nur’un bir şakirdi*
*kusurlu Sabri*

Gerçi meşrebime uygun gelmeyen müteaddid cümleler var. Fakat Sabri’nin eskiden beri Nurlar hakkındaki takdirkârane ve samimane fıkraları beni tâdilden vazgeçirdi, ilişmedim.

*Said Nursî*

***

***
[^1]: Şakirdlerin mümessili itibarıyla cemi zamiri münasiptir.
