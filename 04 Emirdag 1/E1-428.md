---
title: "Emirdağ-I 428 : Beşerin inkisâr-ı hayal yarasını tedavi edecek Kurân’dan başka yoktur"
no: 428
id: "E1-428"
konu: "Beşerin inkisâr-ı hayal yarasını tedavi edecek Kurân’dan başka yoktur"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 428 : Beşerin inkisâr-ı hayal yarasını tedavi edecek Kurân’dan başka yoktur

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, sıddık kardeşlerim!

**Evvelen**: Şimaldeki İsveç, Norveç, Finlandiya, Kur’ân’ı mekteplerinde en büyük halaskâr bir kitap olarak kabul ettikleri gibi, şimdi erkân-ı İslamiyenin birincisi olan Ramazan sıyamını tutmak niyetiyle Câmiü’l-Ezher'e “Şimalin pek uzun günlerinde bir çare-i tahfifi ve tehiri yok mu?” diye sormuşlar. Demek Avrupanın yalnız o küçük hükümetleri değil, belki siyaset mânâsı verilmemek için kendini izhar etmeyen, eskide büyük ve dünyanın yüksek mevkiini tutmakla beraber, gayet dehşetli bir tarzda dünyanın fena ve fâniliğini dehşetli tokatla o yüksek mertebelerin hiçe indiğini görmekle hakiki teselli, yalnız ve ancak hakaik-i Kuraniyede bulmasıyla, o küçüklerle mânen beraber tahmin edilebilir. Evet dünyanın mahiyeti anlaşıldıktan sonra, elbette hayat-ı ebediyeden başka beşeriyetin o inkisâr-ı hayal yarasını tedavi edecek Kur’ân’dan başka yok.

**Sâniyen**: "Vilayât-ı Şarkiye menfîleri memleketine ve nereyi isterlerse idare-i örfiye dairesinin haricine gidebilirler" diye kanun çıkmış. İnşallah bununla bana karşı manasız istibdadları hafifleşecek.

**Sâlisen**: Ehemmiyetli yeni bir kardeşimizin Sabri Efendi vasıtasıyla bana sorduğu bir meseleye dair yazılan parça leffen size berâ-yı malumat gönderildi. Umum kardeşlerimize binler selâm.

Elbette Ramazan'a bir hürmet niyetiyle Ramazaniye Risalesini teksir etmişsiniz.

*el-Bâkî Hüve’l-Bâkî*
*Kardeşiniz*
*Said Nursî*
