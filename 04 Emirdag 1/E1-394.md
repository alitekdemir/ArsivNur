---
title: "Emirdağ-I 394 : Marangoz Ahmed’in mektubu"
no: 394
id: "E1-394"
konu: "Marangoz Ahmed’in mektubu"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 394 : Marangoz Ahmed’in mektubu

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Pek çok sevgili Üstadım Efendim Hazretleri! Ellerinden ve eteklerinden öperiz.

Bizler boğucu ve öldürücü zehirlerin tesiri altında gizli Risale-i Nur’a çalışırken bu nura dayanamayan münafıklar, hükümeti kuşkulandırıp siz Üstadımızı ve kardeşlerimizi Denizli hapsine koymuşlardı. Bizim gibi kusurlu talebeler dışarı kaldığımıza çok müteessir olduk. Madem dışta kaldık, hiç olmazsa biz de akradaşlarımızın ihtiyacını temin edelim diye arkalarını takip edip Denizli Hapishanesinin etrafında pervane gibi dönüyorduk. Hatta o zamanda münafıklar, arkadaşlarımızı çok tehlikede gördükleri halde bizleri de korkutmak isterlerdi. Bizlere Risale-i Nur’un verdiği kuvvetli iman ile hiç korku gelmezdi. Hatta birgün hapishane müdürü bize dedi: "Sizden usandım, yine mi geldiniz. Sizi de içeri koyduracağım" dedi. Bizler de dedik: "Biz zaten hapse girmek istiyoruz, bizim için iyidir" dedik. Öfkelendi. “Yahu bunlar herşeyi gözlerine almışlar, bunlar nasıl adamlar?” diyerek defoldu gitti. Biz de arkasından güldük.

Şimdi ise ey evhama düşen ve âleme korku veren hocalar! Bakınız, bizler sizce en tehlikeli gördüğünüz zamanlarda bile Risale-i Nur’un intişarına koştuk. Cenab-ı Hak daima koştursun, âmin.

Yirmi seneden beri sevgili Üstadımız efendimiz hazretleri, bizim gibi ümmi, hiçbir şey bilmeyen talebelerle Risale-i Nur’un intişarında çok sıkıntılar çekmiş ve çekiyor. Halbuki bu vazife, siz hocalarındı. Fakat sizler bu Nur’u bırakıp bid’alara gittiğiniz için Cenab-ı Hakk’a hadsiz şükür olsun ki, Üstadımız Risale-i Nur vazifelerinin bir ucunu bizlere veriyor. Bizler de gücümüz yettiği kadar çalışıyoruz. Bu bizlere yeter. Cenab-ı Hak bizleri Risale-i Nur vazifesinde daima çalıştırsın, âmin.

Şimdi ise ey Risale-i Nur’dan ürkenler! Risale-i Nur’un her eczaları meydandadır. Hiç korkacak bir şey yoktur. Hükümet hepsini tetkik etmiştir. Risale-i Nur’un hedefi âhirete bakıyor, siyaset ile alâkası yoktur diye rapor vermişlerdir. Halbuki Risale-i Nur dünyada ve âhirette ehl-i imanı saadete çıkaracağına biz Isparta talebeleri bütün imanımızın kuvvetiyle şahidiz.

Onbeş seneden beri kerametlerini gözümüzle görüyoruz. İşte büyük bir keramet daha gösterdi. O keramet de şudur: Bir zaman sevgili Üstadımız efendimiz hazretleri Denizli’yi nurlandırmak için Risale-i Nur istemişti. İstemiş olduğu risaleleri götürmüştüm. O zaman Üstadımız bana ders vermişti: "Kardeşim, öyle görüyorum ki her taraf Isparta’ya bağlıdır. Isparta her tarafa imam olmuştur" dedi. Ben de bakıyordum, acaba nasıl imam olacak? Cenab-ı Hakk’a hadsiz şükür olsun ki, şimdi imam olduğunu görüyoruz. Şimdi ise Isparta’ya Üstadımız olan Bediüzzaman Hazretleri büyük bir Nur fabrikası yapmış ki, o fabrikadan dünyanın her tarafına nurdan teller uzatıyor. O nurdan teller gittikçe parlıyor, bazı münafıkların gözlerini kamaştırıyor. Bu nura dayanamıyorlar, o nurdan telleri koparmak istiyorlar. Fakat o fabrika sahibi de o muzır münafıklara karşı o Nur fabrikasında bir nurdan zülfikarı yaptı ki, o nurdan telleri koparmak için uzanan elleri ve dilleri kesiyor. Kimin haddi var ki, bir daha ellerini o Nurlara uzatsın?

Ey insanlar! Aklınızı başınıza alınız. Risale-i Nur’u elde ediniz. İşte Allahu a’lem "Âhirzamanda gelecek olan Mehdi, münafıkları kılınçtan geçirecek" diye gelen rivayetin zamanı gelmesi yakındır. İnşallah o da Risale-i Nur’un gayet parlak Zülfikarıdır. Şimdi ise inşallah o Nur fabrikasından Asâ-yı Musa da çıkıyor.

Ey Risale-i Nur’dan gözünü kapayan insanlar! Her kim Asâ-yı Musa ile iman ederse, onun alnında <span class="arabic" dir="rtl" title="Meal: Bu mümindir.">هٰذَا مُؤْمِنٌ</span> yazılmış demektir. Eğer bile bile Risale-i Nur’a muarız ise, alnında <span class="arabic" dir="rtl" title="Meal: Bu zâlimdir.">هٰذَا ظَالِمٌ</span> yazılmış demektir. Risale-i Nur meydandadır, kim isterse okusun.

Ey bedbahtlar! Eğer biz Isparta talebelerinin ellerinden gelse, Risale-i Nur’u bazı bedbahtların maddîde gözlerine sokmak için ibriz ile yani altın ile yazacaklar. İnşallah bir gün onu da yazarlar. Cenab-ı Hak yazdırsın, âmin. Cenab-ı Hak bizleri daima Risale-i Nur hizmetinde çalıştırsın, âmîn, âmin, âmin.

*Sava talebeleri namına,*
*Acizli, kusurlu talebeniz*
*Marangoz Ahmed*
