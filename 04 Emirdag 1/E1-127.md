---
title: "Emirdağ-I 127 : Halil İbrahim'in, Üstadı hakkında bir mersiyesidir"
no: 127
id: "E1-127"
konu: "Halil İbrahim'in, Üstadı hakkında bir mersiyesidir"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 127 : Halil İbrahim'in, Üstadı hakkında bir mersiyesidir

<p class="takdim">[Risale-i Nur erkânından Halil İbrahim'in, Üstadı hakkında bir mersiyesidir. Lâhika'ya geçirilsin.]</p>

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah'ın selamı, rahmeti ve bereketleri ebediyyen üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدَ الْآبِدِينَ</p>

Muhterem, mübarek, sevgili, faziletli Üstad-ı Yektamız, Efendimiz Hazretleri!

Evvelâ, arz-ı halim şudur ki: Birbiri içindeki muvakkat iftiraktan hasıl olan ihtirak bizleri cidden dağderûn eylemekte olduğundan, kendim gibi pürkusur olan şu varakpâreciğime nazar-ı af ve merhamet ve müsamaha ile bakılmasını istirham eylerim.

Ey Halil-ür Rahman ve ey İbrahim-üz Zaman Sellemehullah-ül Mennan! Maden-i mâyeniz ve secâyâ-yı âliyeniz olan tefekkür, hıllet, tevazu, şefkat, sehavet, kemal-i ubudiyet ve marifet-i uluhiyet ve mekârim-i ahlak gibi birçok hasâil-i hamîde-i âliyenizle Hazret-i İbrahim Aleyhisselâm ile müteşabihat-ı maneviyeniz hissediliyor. Ezcümle Kuran-ı Mu’ciz-ül Beyan’da

<p class="arabic" dir="rtl" title="Meal: “Hani, biz Kâbe'yi insanlara toplantı ve güven yeri kılmıştık. Siz de Makam-ı İbrahim'den kendinize bir namaz yeri edinin. İbrahim ve İsmail'e şöyle emretmiştik: “Tavaf edenler, kendini ibadete verenler, rukû ve secde edenler için evimi (Kâbe'yi) tertemiz tutun.” Hani İbrahim, “Rabbim! Bu şehri güvenli bir şehir kıl. Halkından Allah'a ve ahiret gününe iman edenleri her türlü ürünle rızıklandır” demişti.” [Bakara Sûresi, 2:125-126]">وَاِذْ جَعَلْنَا الْبَيْتَ مَثَابَةً لِلنَّاسِ وَاَمْنًا وَاتَّخِذُوا مِنْ مَقَامِ اِبْرٰهِيمَ مُصَلًّى وَعَهِدْنَا اِلٰى اِبْرٰهِيمَ وَاِسْمٰعِيلَ اَنْ طَهِّرَا بَيْتِيَ لِلطَّائِفِينَ وَالْعَاكِفِينَ وَالرُّكَّعِ السُّجُودِ ٭ وَاِذْ قَالَ اِبْرٰهِيمُ رَبِّ اجْعَلْ هٰذَا بَلَدًا آمِنًا وَارْزُقْ اَهْلَهُ مِنَ الثَّمَرَاتِ مَنْ آمَنَ مِنْهُمْ بِاللّٰهِ وَالْيَوْمِ الْآخِرِ</p>

âyet beyanında işaret buyurulan beytin mana-yı remzîsi Risale-i Nur ile münasebet-i maneviyesi de hissediliyor. Zira bir Kâbe-i Ulya olan Risale-i Nur’a dehalet edenler, dünyevî ve uhrevî her nevi ateşlerin itfâsı ve hastalıklar şifası ve emn-i imanla müşerref safâsı ve maddi ve manevi rızıklarında vüsat ve kuvâsı gibi daha birçok hakaik ve gavâmıza erişemediğim manaları makam-ı İbrahim olan Musalla (<span class="arabic" dir="rtl" title="">مصلى</span>) 'dan,

<p class="arabic" dir="rtl" title="Meal: “İnsanlar arasında haccı ilan et ki, gerek yaya olarak, gerek uzak yollardan gelen yorgun develer üzerinde sana gelsinler.” [Hac Sûresi, 22:27]">وَاَذِّنْ فِي النَّاسِ بِالْحَجِّ يَأْتُوكَ رِجَالاً وَعَلٰى كُلِّ ضَامِرٍ يَأْتِينَ مِنْ كُلِّ فَجٍّ عَمِيقٍ</p>

sayha-i nuraniyesini aktar-ı arza nida etmektedir. İbrahim Aleyhisselâm’ı Nemrud bir defa ateşe attı. İmdad-ı <span class="arabic" dir="rtl" title="Meal: “Ey ateş! İbrahim'e karşı serin ve esenlik ol” Enbiyâ Sûresi, 21:69">يَا نَارُ كُونِي بَرْدًا وَسَلاَمًا عَلٰى اِبْرٰهِيمَ</span> emr-i celîlini imtisalen ateş gülzar oldu. Siz muhterem Üstad-ı Yektamız ise, dokuz defa zehir ateşine atıldı. Lillahilhamd hârika bir surette <span class="arabic" dir="rtl" title="Meal: “Ey ateş! Serin ve esenlik ol”">يَا نَارُ كُونِي بَرْدًا وَسَلاَمًا</span> emr-i Sübhanîsi imdada yetişti. İbrahim Aleyhisselâm’ın gülzarı misilli, Risale-i Nur daha ziyade güller açtı ve o gülistande nice nice bülbüller coştu. Madem ki o ulü'l-azm Peygamberân-ı İzâm’la münasebet ve müşabehet-i maneviyeniz var. Ben size kurban olayım. Kurban olmaya nefsim de razı oldu. Sen sağ ol.

Ey Bediüzzaman-ül Cemal ve ey Yusuf-u Bâ-kemal! Bilmem ki Yusuf-u Evvel misin yoksa sânî misin? İlk Yusuf (a.s.) bir defa zindana girdi, sen ise müteaddid defalar zindanlarda ve hatta haps-i münferidlerde hayatın geçiyor. Ebediyete kadar devam edecektir. Onun için sana Bediüzzaman demeye şâyestesindir. Hem Yusuf Aleyhisselâm’ın saltanatı hem maddi idi, hem manevî. Buna mukabil Nurlar cihetiyle hem manevi bir sultansın ve o saray-ı minberinde manevi bir şâhsın. Bizler gedâyız. Hiç sultansız saray olur mu? Evet evet o saray-ı envârın her köşesinin mir'at-ı mücellalarında eski evliyalardan şâh, sultan görünüyor ve sohbet ediliyor. Ve biraz daha im’an-ı nazarla bakılsa, tefâniyy-ül mir’at âyinesinde Muhammed Aleyhissalâtü Vesselâm görünüyor. O âyine-i mirsad-ı musaffâ-yı muhsinînin cilve-i cemali içinde şuunat-ı külliye ve tecelli-i esma ve sıfât-ı muhita ve tasarruf-u rububiyet ve o cilve-i ef’al, hüsn-ü mir’at içinde burhan-ül vahdet ve o hüsn-ü mir’at-ı kemal içinde Vâcib-ül Vücud-ul Bâkiyy-ül Vedud ve o maanî-i mukaddese-i envâr içinde tebarüz-ü uluhiyet ve tecelli-i zat-ı ehadiyet şuhud derecesinde manzur-u âlem oluyor.

Fesübhanallah! Bârekâllah! Furkan-ı Mübin’den intişar eden Risale-i Nur’un feyza feyzasıyla ve ondan sıçrayan bir lem’a-i envârın şûlesinde uzaklıkla mahcub ve ataletle meşhur ve benim gibi bir odundan şuurlu güller açtıran Risale-i Nur’a yüzbinler mâşâllah, yüzbinler bârekâllah! Acaba ona yakın olanlar ve o nura boyananlar muhakkikîn-i asfiyalar derecesinden daha ileri değil midirler?

Ey Hakk’ın nur hokkası! Senin derûnundaki nur mürekkep, Furkan-ı Mübin’den takattur ediyor. Ve ondan tereşşuh eden şelale-i ziya bu asrın zulmetlerini dağıtıyor. Dünyaya şua ve âleme elvan-ı ziya ve âdeme iman-ı şifa ve insaniyete şûle-i hidayet ve mü’minlere iz’an-ı feyza nurlarını saçıyor. Ve onun mir’at-ı ümmetinden teşa’ubla tezahür eden kitab-ı kâinatın halka-i zikrinde görülen ve işitilen bütün mevcudattan

<p class="arabic" dir="rtl" title="Meal: “O’ndan (Allah’tan) başka ilah yoktur.” [Bakara Sûresi, 2:163; Âl-i İmrân Sûresi, 3:2; Haşir Sûresi, 59:22]">لاَ اِلٰهَ اِلاَّ هُوَ</p>

<p class="arabic" dir="rtl" title="Meal: “Allah’tan başka ilâh yoktur. O birdir; şeriki yoktur”">لاَ اِلٰهَ اِلاَّ اللّٰهُ وَحْدَهُ لاَ شَرِيكَ لَهُ</p>

<p class="arabic" dir="rtl" title="Meal: “Birliğinin mühürleri, kendi yarattığı sanatlı eserlerinden herbir mektup üzerinde çokca görünen Allah'tan başka ilah yoktur.” ">لاَ اِلٰهَ اِلاَّ اللّٰهُ الَّذِى تَزَاحَمَتْ خَوَاتِيمُ وَحْدَتِهِ عَلٰى كُلِّ مَكْتُوبٍ مِنْ مَصْنُوعَاتِهِ</p>

marifet-i girdigârını okutturuyor.

*Duanıza çok muhtaç günahkâr kardeşiniz*
*Halil İbrahim*

***
