---
title: "Emirdağ-I 388 : Siirdli Molla Fethullah, Eski Said'e \"Bediüzzaman\" ismini vermiş"
no: 388
id: "E1-388"
konu: "Siirdli Molla Fethullah, Eski Said'e \"Bediüzzaman\" ismini vermiş"
bolge: "Emirdağ-I"
donem: "Emirdağ 1 Dönemi"
date: 
yazar: "Said Nursî"
---

# Emirdağ-I 388 : Siirdli Molla Fethullah, Eski Said'e "Bediüzzaman" ismini vermiş

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, sıddık kardeşlerim!

**Evvela**: Sizin hem makine hem kalemle hizmet-i Nuriyenize binler bârekâllah ve veffakakümullah deriz.

**Sâniyen**: İlmelyakîne dair pusulanız güzeldir. Meraklı kardeşimiz Refet Bey’in, Bediüzzaman Hemedanî üçüncü asırda vazife ve telifatı hakkında malumat istiyor. Ben o zât hakkında, yalnız harika bir zekâveti ve kuvve-i hâfızası bulunduğunu biliyorum. Ellibeş sene evvel Üstadlarımdan Siirdli merhum Molla Fethullah, Eski Said’i ona benzeterek onun o ismini ona vermiş. Şimdilik o zâtın sair şeylerini bilemiyorum, unutmuşum. Ve onuncu asırda İmam Rabbanî’nin (r.a.) zamanında onun muhataplarından ehemmiyetli bir zât, Bediüzzaman ismiyle İmam ona iki mektup yazmış. Ben İmam’ın kitabıyla tefe’ül ederken aynen o iki mektup bana açıldı. Onun hali bana benziyormuş ki, İmam’ın ona verdiği ders bana ders oldu.

**Sâlisen**: Abdurrahman Salahaddin’in size leffen gönderdiğim mektubunu güzelce tashih ve lüzum varsa tâdil edip Asâ-yı Musa âhirinde size evvelce gönderdiğim Halil İbrahim’in ve Hasan Feyzi’nin ve onun fıkralarına ilave edilsin. Asâ-yı Musa’nın arkasında yazılsın. Ben vakit bulamadım, size havale ediyorum. Umum kardeşlerimize ve hemşirelerimize birer birer selam ve dua ediyoruz. [^1]

*el-Bâkî Hüve’l-Bâkî*
*Kardeşiniz*
*Said Nursî*

***
[^1]: Hem Emirdağ, hem Afyon’da Kastamonu Nurcu hemşirelerimize benzeyecek yeni Nurcular çıkmaya başlıyor. Zaten hanımlar âlemi çok ziyade Risale-i Nur’a muhtaç ve hizmetine tam yarıyorlar ve nümuneleri de var.
