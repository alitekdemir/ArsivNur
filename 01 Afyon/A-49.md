---
title: "Afyon 49 : Nur talebelerinin, Kuran hizmetine sadakatlerini ifade ettikleri bir mektup"
no: 49
id: "A-49"
konu: "Nur talebelerinin, Kuran hizmetine sadakatlerini ifade ettikleri bir mektup"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 49 : Nur talebelerinin, Kuran hizmetine sadakatlerini ifade ettikleri bir mektup

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî, dâimî ve bâkî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا بَاقِيًا</p>

Muazzez ve Mübeccel Üstadımız Efendimiz!

Cümlemizi iltifatlarınıza gark ederek her vesile ile hazine-i kerem ve şefkatinizin envarıyla bizleri tesrir buyurmanızdan duyduğumuz hazz-ı manevî o kadar büyüktür ki, bize böyle bin hapsin ehemmiyetsiz ve hakikatte hiç kıymeti olmayan sıkıntılarını hiçe indirmeye kâfi geliyor. Hele Rabbimizin bizim gibi biçareleri onların acz ve kusurlarına bakmayarak ahirzamanın en büyük mücahidi olan Nur Şakirdlerinin şahs-ı manevîsi maiyetinde onun ile hem mukadderat olarak hizmetine intihap ve ihtiyar buyurması bütün dünyevî saadetlerin hiç birisiyle kıyas kabul etmeyecek bir mazhariyet ve bahtiyarlıktır.

Madem ki, bütün ömür Cenab-ı Hakk’ın takdir ve fermanı iledir ve madem ki bizim karşımızda bunları halk eden ve onların karşısında kendi safında bize yer veren Cenab-ı Hakk’dır. Ve madem ki, her ömrün neticesi gibi bunun neticesini de O tayin ve takdir buyurmuştur. Ve madem ki, kendi ordusunu sevk ve idare eden yine kendisidir. O halde bizim de Rabbimizin kerem ve rahmetine kemal-i itimad ile neticeyi kemal-i sabır ve sukunet ve kemal-i şükür ve itminan ile müsterihane beklemekliğimiz lazım gelir. Ve madem ki, esbabın zerre kadar dahl ve tesiri yoktur. Ve madem ki, Allah’ın izni olmadan onlar bize bir şey yapamazlar. O halde endişeye asla mahal yoktur. Ve şüphesiz Cenab-ı Hakk madem ki bizleri kendi ordusunda kendi hizmeti için istihdam buyurmak gibi bir saadete mazhar buyurmuştur. Ve madem ki, bu saadet Habîb-i Zîşan’a ikram edilen saadetin nev ve cinsindendir. Belki onun bir cüzü ve hatta bir inikasıdır. O halde onun şükrünü eda için şekva değil, gece gündüz mesrurane hamd ve sena etmekliğimiz ve vazifelerimize olanca gayret ve şevkle sarılmaklığımız icab eder.

Mabud-u İzâmımız ve Onun Resul-ü Ekrem’i uğruna ve onların ahirzaman karanlıklarını, elindeki şule-i hidayet ile yenmesi için tavzif buyurdukları son memur-u Rabbanî olan Üstadımız Risale-i Nur’un şahs-ı manevîsi uğruna, kendimizi kurban etmek gibi bir azm-ı merdâneye mâlik olmazsak, elbette Rabbimizin bu iltifatına karşı izhar-ı küfran etmiş oluruz.

Onun için sevgilimiz! Sen bizim sertacımızsın. Senin için ve seni sevk eden Rabbimiz ve Onun Habîb-i Zîşan’ı için dersaadetinize tevdi edilen meşale-i iman ve şems-i hidayet ve ferman-ı ezelî olan hazret-i Kuran için her şeyimiz feda olsun. Senin ile bu fâniye veda etmek, bizim için bütün bahtiyarlıkların fevkinde bir saadet-i uzmâdır. Bizleri Rabbimizin inayeti ve üstadımız Risale-i Nur’un feyz-i himmetleriyle fâni zevâhirin sahte ve vefasız alayişleri asla mağlup edemez. Ebediyet yolcuları helak vadilerinin sahte parıltılı menâzırına asla iltifat edemezler ve inşallah asla etmeyeceklerdir.

*el-Bâkî Hüve’l-Bâkî*
*Çok Günahkar Medrese-i Yusufiye Şakirdlerinden*
*Ceylan, Ahmed Feyzi, Mehmed Feyzi, Sabri, Hüsrev*
