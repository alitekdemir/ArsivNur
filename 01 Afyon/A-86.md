---
title: "Afyon 86 : İddianamenin, Deccal meselesine itirazına cevap"
no: 86
id: "A-86"
konu: "İddianamenin, Deccal meselesine itirazına cevap"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 86 : İddianamenin, Deccal meselesine itirazına cevap

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Evvelen, bidakar bazı hocaların telkinatıyla iddianamede, İslam Deccalı ve müteaddid birkaç Deccal'ın gelmesini kabul etmiyor gibi Beşinci Şua’nın bir meselesine itiraz etmişler. Buna cevaben gayet parlak kati bir mucize-i Nebeviyeyi (A.S.M) gösteren bu hadis-i sahihte:

<p class="arabic" dir="rtl" title="">لَنْ تَزَالَ الْخِلاَفَةُ فِى وَلَدِ عَمِّى صِنْوِ اَبِى الْعَبَّاسِ حَتّٰى يُسَلِّمُهَا اِلَى الدَّجَّالِ</p>
Yani ***“Benim amucam ve pederimin kardeşi Abbas’ın (r.a) veledinde Hilafet-i İslamiye devam edecek. Ta o hilafet -yani saltanat-ı hilafet- Deccal'ın muharrib eline geçecek.”*** Yani, uzun zaman beş yüz sene kadar hilafet-i Abbasiye vücuda gelecek ve devam edecek. Sonra Cengiz, Hülagü denilen üç Deccaldan birisi o saltanat-ı hilafeti mahvedecek; Deccalane, İslam içinde hükümet sürecek. Demek İslam içinde müteaddid hadislerde, bazı da üç Deccal geleceğine, bazı da yirmi yedi Deccal geleceğine zahir bir delildir. Bu hadisteki ihbar-ı gaybi, kati iki mucizedir.

- **Biri**: Hilafet-i Abbasiye vücuda gelecek, beş yüz sene devam edecek.

- **İkincisi** de, sonunda en zalim ve tahribçi Cengiz ve Hülagü namındaki bir Deccal eliyle inkıraz bulacak.

Acaba kütüb-ü hadisiyede Kuran’a ve şeair-i İslam’a ait, hatta en cüzi şeyleri de haber veren sahib-i şeriat, hiç mümkün müdür ki bu zamanımızdaki pek acib hadisattan haber vermesin? Hem hiç mümkün müdür ki, bu acib hadisatta Kuran’a çok sebatkarane geniş bir sahada en acib bir zamanda, en ağır şerait altında hizmet eden ve o hizmetin semerelerini dost ve düşmanları tasdik eden Risale-i Nur’a ve Şakirdlerine işaretleri bulunmasın.

*Said Nursî*
