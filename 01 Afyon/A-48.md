---
title: "Afyon 48 : Feyzi isimli talebeler hakkında bir tevafuk"
no: 48
id: "A-48"
konu: "Feyzi isimli talebeler hakkında bir tevafuk"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 48 : Feyzi isimli talebeler hakkında bir tevafuk

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

Aziz, Sıddık Kardeşlerim!

Size latif bir cilve-i inayeti ve zarif bir hiss-i kablelvukuu beyan etmek hatıra geldi. Şöyle ki: Risalelerde çok defa tekrar ettiğim “Bu feyz-i Kuran’dan geldi, ve Kuran’ın feyzindendir. Ve bu hadisin veya ayetin veya bu hakikatın feyzindendir.” gibi tekrarlarımda kalbime hatıra nevinden geliyordu ki; manevi feyizler gibi Feyzi namında ehemmiyetli yardımcılarım olacak. Onun için bu kelimeyi severek ihtiyarsız tekrar ederdim. Cenab-ı Hakk’a hadsiz şükürler ki, üç büyük Feyzileri Nur’un kahramanları yaparak çok küçük Feyzileri de uyandırıp onlarla Nur’un futuhat meydanını genişlettirdi. Ve medrese âlimleri ve hocaları namına üç büyük mükemmel ve genç ve müdakkik âlimleri “Feyziler” namında Nur’a sahip çıkarıp Nur mecmualarının ahirlerini parlak ve âlimane fıkralarıyla zinetlendirip yüksek birer dellal-ı Nuriye olarak medrese âlimlerinin yüzlerini ak ettiler. Cenab-ı Erhamürrâhimîn onları iki cihanda mesut eylesin. Âmin, amin, amin.

Fakat o kıymetli kardeşlerim benim haddimden pek çok ziyade hüsn-ü zan ederek hizmet-i imaniyeden benim hakkımdan pek fazla hisse verdiklerinden hem meşrebimize hem maslahatımıza hem hizmet-i Nuriyenin selametine bir derece muhalif düşüp bir kusur sayılmış. Hususen aleyhimizde bahane arayanlar başka mana verip siyasete temas ettirmeye çalışmışlar. İnşallah bir halt edemezler. Eğer lüzum olsa medar-ı itiraz olan noktalar tevil edilsin. “Maksad şahs-ı manevîdir ve Said dahi şahsına kabul etmiyor.” denilsin. Ve ihtiyat daima lazımdır.

*Said Nursî*
