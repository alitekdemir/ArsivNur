---
title: "Afyon 72 : Leyle-i Miraç ikinci bir Leyle-i Kadir hükmündedir"
no: 72
id: "A-72"
konu: "Leyle-i Miraç ikinci bir Leyle-i Kadir hükmündedir"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 72 : Leyle-i Miraç ikinci bir Leyle-i Kadir hükmündedir

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık Kardeşlerim!

Leyle-i Miraç ikinci bir Leyle-i Kadir hükmündedir. Bu gece mümkün oldukça çalışmakla kazanç birden bine çıkar. Şirket-i maneviye sırrıyla, inşaallah her biriniz kırk bin dil ile tesbih eden bazı melekler gibi, kırk bin lisanla bu kıymettar gecede ve sevabı çok çilehanede ibadet ve dualar edeceksiniz. Ve hakkımızda gelen fırtınada binde bir zarar olmamasına mukabil, bu gecedeki ibadet ile şükredersiniz. Hem sizin tam ihtiyatınızı tebrik ile beraber, hakkımızda inayet-i Rabbaniyenin pek zahir bir surette tecelli ettiğini sizlere tebşir ederiz.

*Said Nursî*

***

1. Bediüzzaman Hazretlerinin Afyon Hapishanesinde iken kendi eliyle yazıp kibrit kutusu içinde talebelerinin koğuşuna gönderdiği bu pusulanın orijinali.
![[Afyon-072-MiracTebriki1.jpg|300]]
![[Afyon-072-MiracTebriki2.jpg|300]]
Afyon hapishanesinde, Üstad Bediüzzaman Said Nursi Hazretleri ile talebeleri arasında haberleşmelerde kullanılan kibrit kutuları vardır.Karşılıklı yazılan pusulalar bu kibrit kutularının içinde gizlice gidip geliyordu. Kutular, meydancı Âdem Efendi tarafından taşınıyordu. Bu gizli pusulalardan biri de, yukarıda fotoğrafları gösterilen pusuladır. Pusulaların orijinali Konyalı Ahmet Atak ağabeydedir. Ömer Özcan'ın “Ağabeyler Anlatıyor-5” kitabında, hatıralarını almak ve kaydetmek için kendisine evinde yaptığı ziyaret sırasında Ahmet Atak Ağabey’in bu pusula ile ilgili şöyle dediğini nakleder:  “İşte şu elimde gördüğünüz o mektuplardan bir tanesi. Üstad’ın kendi el yazısıdır, orijinaldir. Bana Ziver Bey’in (Zübeyir Gündüzalp) hediyesidir. Kibrit kutusuna sığacak şekilde katlanmış. İzleri görüyorsunuz, hala belli oluyor.”
