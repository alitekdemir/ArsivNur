---
title: "Afyon 14 : Ehl-i Vukufa teşekkürname ve üç noktayı beyan"
no: 14
id: "A-14"
konu: "Ehl-i Vukufa teşekkürname ve üç noktayı beyan"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 14 : Ehl-i Vukufa teşekkürname ve üç noktayı beyan

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="takdim">[Diyanet Riyaseti’ndeki ehl-i vukufa bir teşekkürname ve tetkiklerindeki -cüzî ve cevabı zahir ve verilmiş- tenkidlerine tashihle yardım etmek için Üç Nokta’yı beyan edeceğim.]</p>

**Birincisi**: Üç cihetle o âlimlere teşekkür ederim. Şahsım itibarıyla minnettarım.

- **Birincisi**: Siracü’n-Nur mecmuasının Beşinci Şua’dan başka on üç parçasını takdirkarâne hulasa etmeleridir.

- **İkincisi**: Medar-ı ittihamımız olan, tarikatçılık ve cemiyetçilik ve emniyeti ihlal bahanelerini reddetmeleridir.

- **Üçüncüsü**: Benim mahkemedeki davamı tasdikleridir. Yani mahkemeye dedim: “Kusur varsa bütün o kusur benimdir. Nur Talebeleri halis ve masum olup imanları için Nurlara çalışmışlar.” İşte o ehl-i vukuf dahi Nurcuları kurtarıyorlar. Bütün kusuru bana veriyorlar. Ben de onlara “Allah sizden razı olsun” derim. Yalnız merhum Hasan Feyzi ve merhum Hafız Ali’yi ve o iki mübarek şehidin sisteminde ve vârislerinden iki-üç zatı benim suçuma şerik etmişler. Fakat bir cihette sehvetmişler. Çünkü o zatlar, kusurda değil belki hizmet-i imaniyede benden ileri ve benim hatalarımdan müberra olarak zafiyetime merhameten inayet-i İlahiye tarafından bana yardımcı verilmişler.

**İkinci Nokta**: O ehl-i vukuf, Beşinci Şua’daki rivayetlerin bir kısmına zaif ve bir kısmına mevzu demişler ve tevillerinin bir kısmına yanlış demişler ki; bu Afyon’da aleyhimizde iddianame o tarzda yazılmış ve on beş sahifede seksen bir yanlış yaptığını bir cetvelde ispat etmişiz. Muhterem ehl-i vukuf o cetveli görsünler. Bir tek numunesi şudur:

İddiacı demiş: “Bütün tevilleri yanlıştır ve o rivayetler, ya mevzu veya zaiftir.”

Biz dahi deriz: Tevil demek, yani “bu mana bu hadisten murad olmak mümkündür, muhtemeldir” demektir. Mantıkça o mananın imkanını reddetmek ise, muhaliyetini ispat etmek ile olur. Halbuki o mana, göz ile görüldüğü ve tahakkuk ettiği gibi, hadisin mana-yı işarî tabakasının külliyetinde bir ferd olması bilmüşahede mucizane bir lema-yı ihbar-ı gaybiyi, bu asrın gözüne gösterdiğinden, hiç bir cihetle kabil-i inkar ve itiraz olamaz.

Hem o “bütün rivayetler, mevzudur veya zaiftir” iddiacının demesi üç vecihle yanlış olduğu, cetvelde ispat edilmiş.

- **Birisi**: Bir milyon hadisi hıfzına alan İmam-ı Ahmed İbn-i Hanbel ve beş yüz bin hadisi hıfzeden İmam-ı Buhari’nin cesaret edemedikleri ve o nefyin isbatı kabil olmadığı ve bütün hadis kitaplarını görmediği ve ümmetin ekseriyeti her asırda o rivayetlerin manalarının zuhurlarını veya o küllînin bir ferdini görmesini bekledikleri ve ümmetçe telakki-i bilkabul derecesine yakınlaşmış ve ayn-ı hakikat bazı numune ve ferdleri meydana çıkıp görüldüğü halde, o rivayetleri külliyetle inkar etmek on cihetle hatadır.

- **İkinci Vecih**: Mevzudur manası: “Bu rivayet ananeli, senedli hadis değil” demektir. Yoksa “manası yanlıştır” demek değildir. Madem ümmette, hususan ehl-i hakikat ve keşf ve bir kısım ehl-i hadis ve ehl-i içtihad kabul edip manalarının vukularını beklemişler. Elbette o rivayetlerin durub-u emsal gibi umuma bakan hakikatleri vardır.

- **Üçüncü Vecih**: Hangi mesele veya rivayet var ki, meşrebleri, mezhebleri muhtelif âlimlerin bir kitabında ona itiraz edilmesin. Mesela, İslam içinde bir kaç Deccal geleceğine dair rivayetlerden birisi bu hadis-i şerif, sarih bir surette Cengiz ve Hülagu fitnesinden haber verir.

<p class="arabic" dir="rtl" title="">لَنْ تَزَالَ الْخِلاَفَةُ فِى وَلَدِ عَمِّى صِنْوِ اَبِى الْعَبَّاسِ حَتّٰى يُسَلِّمُهَا اِلَى الدَّجَّالِ</p>
Yani “Uzun zaman hilafet-i Abbasiye devam edecek, sonra o saltanat Deccal eline geçecek” diye, beş yüz seneden sonra İslam içine bir Deccal gelecek, o hilafeti bozacak gibi ki; eşhas-ı ahirzamandan çok rivayetler haber verdikleri halde, mezhebi ayrı veya fikri müfrit bir kısım ehl-i içtihad kabul etmemişler, “mevzu” veya “zaiftir” demişler.

Her ne ise, şimdi bu uzun kıssayı kısa kesmeme sebep Risale-i Nur ile alâkadar ve Nurlara hücumun aynı zamanında zeminin hiddetini gösteren dört büyük zelzelenin tevafuku gibi bu cevabı yazdığım aynı saatte burada iki şiddetli zelzele vuku buldu. Şöyle ki: Akşamda elime verilen ehl-i vukufun raporundaki ameliyat-ı cerrahiyenin yaralarından elîm bir tesir ve temassızlıktan hazin bir zahmetle kendim perişan kalemimle yazmaktan teellüm hissederken, iki zelzelenin tevafukudur. Evet sekiz ay tecrid ve sıkıntılar içinde en ziyade güvendiğim ve raporlarıyla imdadıma yetişmelerini beklediğim Diyanet Riyaseti dairesinden gelen raporu akşamdan aldım. Bu sabah bildim ki; pek ehemmiyetsiz şeylerle imdadıma değil, belki iddiacıya yardım ederek: “Geçen dört zelzeleler Nur’un kerametlerindendir, Said demiş” dediklerini gördüm. Cetvelde yazdığım gibi “Nurlar, sadaka-i makbule misilli belaların define bir vesiledir, ne vakit Nurlara hücum edilse, musibetler fırsat bulup gelirler ve bazen de zemin hiddet eder” diye yazmağa niyet ederken burada iki şiddetli zelzele [^1] beni o bahsi yazmaktan vazgeçirdi. Onu bırakıp Üçüncü Nokta’ya geçiyorum.

**Üçüncü Nokta**: Ey müdakkik ve hakikatli ve insaflı ehl-i vukuf âlimlerimiz! Eskiden beri ehl-i ilim mabeyninde bir makbul adet-i müstemirreye binaen yeni telif edilen güzel kitapların ahirlerinde başkaların o kitaba medhiyeleri ve takrizleri ve mübalağane ve bazen müfritane senaları yazılıp neşredildiği ve müellif kemal-i memnuniyetle o takrizcilere minnettar olduğu ve rakipleri dahi onu hodfüruşlukla ittiham etmedikleri halde, Nur’un bir kısım has ve halis şakirdlerinin ve merhum Hasan Feyzi ve şehid Hafız Ali tarzında yazdıkları takrizleriyle aleyhime şiddetli hücum eden pekçok insafsız muarızlara karşı aczime, zafıma, garipliğime, kimsesizliğime yardım ve Nurlara muhtaçları teşvik fikriyle olan medhiyelerini bütün bütün reddetmediğimi ve şahsıma ait kısmını Nurlara çevirdiğimi bir hodfüruşluk telakki etmenizi kemal-i dikkatinize ve tahkik-i ilminize ve şefkatkarane muavenetinize ve insafınıza yakıştıramadığımdan müteessir oldum.

Ve o medhiyeleri yazan safi arkadaşlarımın hiç siyaseti düşünmeyerek riyazi bir hesapla “Mana-yı işarî külliyetinin bir mâ-sadakı ve cüzi bir ferdi bu zamanda Risale-i Nur’dur.” demelerine hata denilmez. Çünkü zaman tasdik ediyor. Haydi çok mübalağa veya hata dahi olsa, ilmi bir hatadır. Herkes kendi kanaatini yazabilir. Acaba Şeriat’ta on iki mezhep; hususan Hanefî, Malikî, Şafiî, Hanbelî mezheplerinde ve yetmişe yakın ilm-i kelam ve usulü’d-din dairesindeki allamelerin fırkalarında ne kadar ayrı ayrı kanaatler ve fikirler kitaplara yazılmış bilirsiniz. Halbuki bu zaman kadar, hiçbir zaman, din alimlerinin ittifakına ve münakaşa etmemesine muhtaç olmamış. Şimdilik teferruattaki ihtilafı bırakmaya ve medar-ı münakaşa etmemeye mecburuz.

### Ehl-i Vukufun İnsaflı Hocalarından Üç Sualim Var:

- **Birisi**: Bir adam, diğer bir adamı safi bir niyetle onu medhetmekle mesul olur mu? Hususan o istemediği, elinden geldiği kadar o medihleri ya red veya başkasına çevirdiği ve o halis dostunu kaçırmamak için onu tekdir etmeyip, medhini yüz derece haddimden fazladır diye sükût ile mukabele etmesi hiç hodfüruşluk sayılır mı?

- **İkinci Sual**: Acaba ortalıkta din aleyhinde bu dehşetli hücumlar ve dağ gibi dini meseleler içinde Nur Şakirdlerinden bir hakikat aşıkı, zararsız ve cüzi bir hata-i ilmi ve yanlış bir kanaati cihetinde böyle tekdir ve tezyife müstahak olur mu? Siz gibi üstadlardan, -medhiye yazan talebe- şefkatle hatasını ihtar beklerken, böyle adliye eliyle tokatlamak caiz olur mu?

- **Üçüncü Sual**: Bu yirmi senedir hadsiz muarızlara karşı sarsılmayan ve yüz binler muhtaçların imanlarını kuvvetlendiren Risale-i Nur’a bir-iki mesele için bu tarz tenkidiniz yakışır mı?

Hem o müdekkik alimlere bunu hatırlatıyorum ki; raporlarında, Ahmed Feyzi’nin medhiyesinin başında bir mektubumu görmelerinden, güya o medihleri ben kendime yapmışım gibi tenkid ediyorlar. Halbuki, o mektubum benim şahsımın hakkındaki medihlerini kabul etmemek ve kaldırmak için idi ki, bir kısmını kaldırdım. Bir kısmını da tadil edecektim. Fakat acele edip tam yapmadan o mektubu bir kardeşime göndermiştim. Onlar dahi o mahrem medhiyenin başına koyup hususi bir zata gönderdikleri zaman hükümetin eline geçmiş. Acaba böyle hususi takriz ve sırf ilmi ve bir kanaat-ı vicdaniye ve mahrem arkadaşların mabeyninde ve sonra tam tadil etmek fikriyle bir meşveret tarzında gezmesi, bu şiddetli itiraza müstahak olur mu?

Hem kırmızı ve siyah cildli iki mecmuacık, arkadaşlara “hususi ve tebrik ve teşvik ve taltif için” yazılmış bazı hususi mektuplardır. Her nasılsa bir-iki zat, merak edip zayi olmasın diye, bir deftere toplamış. Taharride zabıta eline geçmiş. Acaba böyle mektuplardan ahkam çıkarmak ve sual ve cevaba medar etmek ve siyasete temas ettirmeye çalışmaya hiç ihtiyaç var mı? Kuran’a hücum eden dehşetli ejderhaları görmüyor, bakmıyor, sineklerin ısırmasıyla uğraşıyor gibi olmaz mı? Dini ve terbiye-i Muhammediye’yi “zehir” diyen Saraçoğlu’nu bırakıp, hakikat-ı Kuraniye’yi güneş gibi gösteren ve nev-i beşerin yaralarına tam tiryak olduğunu ispat eden Siracü’n-Nur ile münakaşa ederek, Nur’un o mecmuasının ahirine ilhak edilen bir risalede “zayıf hadiselerin tevilleri var” diye, o mecmuanın müsaderesine yardım etmek çıkmaz mı? Bizler siz gibi zatlardan yaralarımıza merhem sürmek ve ferasetinizle yardım bekler ve cüzi tenkidlerinizden gücenmeyiz.

*Mevkuf*
*Said Nursî*

***

1. Teşekkürnamenin elyazma orijinalinin fotokopisi
![[Afyon-014-EhliVukufaTesekkur1.jpg|300]]
![[Afyon-014-EhliVukufaTesekkur2.jpg|300]]

> 
![[Afyon-014-EhliVukufaTesekkur3.jpg|300]]
![[Afyon-014-EhliVukufaTesekkur4.jpg|300]]

> 
![[Afyon-014-EhliVukufaTesekkur5.jpg|300]]
![[Afyon-014-EhliVukufaTesekkur6.jpg|300]]

> 
![[Afyon-014-EhliVukufaTesekkur7.jpg|300]]
![[Afyon-014-EhliVukufaTesekkur8.jpg|300]]

> 
![[Afyon-014-EhliVukufaTesekkur9.jpg|300]]
![[Afyon-014-EhliVukufaTesekkur10.jpg|300]]

> 
![[Afyon-014-EhliVukufaTesekkur11.jpg|300]]
![[Afyon-014-EhliVukufaTesekkur12.jpg|300]]
![[Afyon-014-EhliVukufaTesekkur13.jpg|300]]

> 
![[Afyon-014-EhliVukufaTesekkur14.jpg|300]]
![[Afyon-014-EhliVukufaTesekkur15.jpg|300]]
![[Afyon-014-EhliVukufaTesekkur16.jpg|300]]


***
[^1]: Bu iki zelzele 18.9.1948 tarihine müsadif, Cuma günü kuşluk vakti olmuştur. Afyon hapsinde Risale-i Nur Talebeleri namına: Halil, Mustafa, Mehmed Feyzi, Hüsrev
