---
title: "Afyon 61 : Vahdet-i mesele itibarıyla her biriniz birer müdafaa yazınız"
no: 61
id: "A-61"
konu: "Vahdet-i mesele itibarıyla her biriniz birer müdafaa yazınız"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 61 : Vahdet-i mesele itibarıyla her biriniz birer müdafaa yazınız

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık Kardeşlerim!

**Evvelen**: Bu sene Leyle-i Regaibe elden geldiği kadar çalışmak.

**Saniyen**: Ehemmiyetli bir ihtar ile beşerin zülmü içinde hakkımızda bir inayet beyan ederim. Eskişehir ve Denizli müdafaatlarım vahdet-i mesele cihetiyle umumunuzun olduğu gibi, şimdi beni konuşturmaktan korkuyorlar. Onun için siz de vahdet-i mesele itibarıyla her biriniz birer müdafaa yazınız. Bir-iki kardeş de ona yardım etsin. Islah ve tashihe çalışsınlar. Benim hakkımdaki dört ilişmek esaslarını her birinizin müdafaanızda münasebet geldikçe kısaca reddetmek ile şehadet etsin.

Demek iki mahkemede ben size bedel ve bu üçüncü mahkemede sizler benim bedelime de müdafaa etmekte bir hayır ve inayet var ki, beni bahanelerle konuşturmuyorlar. Benim Afyon müdafaatım itiraznamemdir. Deyiniz ki: “O, itiraznamesini evvelce yazmış daha Ona ihtiyaç kalmadı. Şimdi biz kendimizi müdafaa edip Onun yazdıkları hak olduğuna şehadet edip tasdik ederiz.”

Şimdi cemiyetçilik ve tarikatçılık ve Risale-i Nur cihetini bırakıp yalnız Beşinci Şua’ı ve bir-iki mektubumu bahane edip “Emniyeti ihlale teşvik ediyor.” diyorlar. Ve işaret-i Kuraniye hakkında demişler: “Kuran’ın ayetleri şahsi işlere vasıta olmaz.” Bu itirazlara karşı deyiniz ki: “Risale-i Nur Kuran’ın bir hakikatıdır.” Daha yazacaktım, halim müsaade etmedi. Baki kısmını ferasetinize bıraktım.

*Said Nursî*
