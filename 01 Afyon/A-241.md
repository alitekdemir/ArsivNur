---
title: "Afyon 241 : Bizim manevi sıhhatimize hiçbir şey mani olmaz"
no: 241
id: "A-241"
konu: "Bizim manevi sıhhatimize hiçbir şey mani olmaz"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 241 : Bizim manevi sıhhatimize hiçbir şey mani olmaz

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık Kardeşlerim!

**Evvela:** Ruh u canımla bayramınızı tebrik ederim.

**Saniyen:** Belki beni uzak yere gönderirler veyahut bu defaki zehir beni kabre sevkedecek. Ben de her birinizi kendi yerimde birer Said ve Nurlara birer bekçi ve muhafız olarak varis bırakıyorum. Bir bekçiye bedel binler muhafız olursunuz. Hem sizler dahi benim yerimde her bir mecmua-i Nuriyeyi bir manevi Said görüp benim bedelime ondan ders almaya çalışınız. Sarsılmayınız. Fani zahmetlerin ehemmiyeti yoktur. Bizim manevi sıhhatimize hiçbir şey mani olmaz. Hatta berzahtaki merhumlar ve yirmi sene sureten görmediğim Nur kardeşlerimi her zaman görür gibi bir nevi beraberlik hissediyorum.

**Salisen:** Bu musalaha-i hasbihale (bk. [Afyon 242 : Mahrem Bir Musalahaname](A-242.md)) karşı o adam dönmeyip inadında devam etse şimdiye kadar bilerek bilmeyerek mason ve anarşist hesabına beni emsalsiz tazib veya yanlış mana vermek ile iftiralarla Nurlara hücum ettikten sonra, doğrudan doğruya gizli zındık, mason, anarşist, mürted, komünist hesabına bir nifak perdesine bürünerek belki zahiren mutaassıb, kıskanç, bidakar bazı ehl-i ilim gibi Müslümanlık suretini kendine takıp öyle neşriyat yapmak ihtimali var. Siz merakla değil, belki “Ehemmiyetsiz iftiralar ve münafıkane isnadlardır, bir garazkarane neşriyattır” diye halkın bunu okumasından vazgeçirmeğe çalışınız.

Hem mahkemede yaptığınız gibi, iftiralı bir ithamnameye karşı yirmi kuvvetli itiraznameye yazdığınız ve Zübeyir ve Sungur ve Ahmed Feyzi, emsalleri gibi hiç çekinmeyerek mukabele ettiğiniz bunun eseri intişarına sebeb olmadan çürütünüz. Çünkü o halde doğrudan doğruya Kuran ve iman ve İslamiyete karşı zındıka ve anarşistlik davası ve mücadelesidir.

*Said Nursî*
