---
title: "Afyon 91 : Gizli münafıklar, dindarlara karşı namazsız ve sefahetçileri ve komünistleri istimal etmek istiyorlar"
no: 91
id: "A-91"
konu: "Gizli münafıklar, dindarlara karşı namazsız ve sefahetçileri ve komünistleri istimal etmek istiyorlar"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 91 : Gizli münafıklar, dindarlara karşı namazsız ve sefahetçileri ve komünistleri istimal etmek istiyorlar

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık Kardeşlerim!

**Evvelen**: Hem sizin hem hapisteki arkadaşlarınızın bayramlarınızı tebrik ederiz. Sizin ile bayramlaşanları, aynen benim ile bayramlaşmış gibi kabul ediyorum ve umumuyla bizzat bayram ziyaretini yapmışım gibi biliniz ve bildiriniz.

**Saniyen**: Sebepsiz kalın demir sobamın parçalanmasıyla verdiği haber ve biz dahi o işarete binaen tam bir ihtiyat ve temkinle hareket ettiğimizden bu geçen fırtınacık, yüzden bire indi, barut ateş almadı. Şimdi yine, sebepsiz mataramın acib bir tarzda küçücük parçalara inkısam etmesi, bizi tekrar tam bir temkine ve tahammüle ve ihtiyata sarılmamızın lüzumunu haber veriyor. Aldığım manevi bir ihtarla, gizli münafıklar, dindarlara karşı namazsız ve sefahetçileri ve mürted komünistleri istimal etmek istiyorlar. Hatta parmaklarını buraya da sokmuşlar.

[^1] : Dün kalbimde bir ferah ve sevinç vardı. Birden baktım, Nurs’taki kardeşim Molla Muhammed, Nurs’un balını bir matara içinde sekiz ay evvel, Emirdağı’na bana göndermişti. Dün de Emirdağı’ndan buraya geldi. “Aman çabuk bana getirin” dedim. Bekledim, gelmedi. O sevinç bir hiddete döndü. Yüz matara kadar yanımda kıymeti bulunan o ballı matara yabani ellere verilip çarşıya gönderilmesi sebep olup o matara da birdenbire altındaki zarfı kırıldı. “Kırk sekiz seneden beri görmediğim Nurs Köyü’mün, meskat-ı re’simin bir teberrükü olan o tatlıdan, bayram tatlısı olarak her bir kardeşim bir parçacığını tatsın” diye bir miktar gönderdim.

*Said Nursî*
