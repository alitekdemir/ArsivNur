---
title: "Afyon 56 : Kardeşlerimi benden soğutmak ve şiddetli alâkalarını gevşetmek planı var"
no: 56
id: "A-56"
konu: "Kardeşlerimi benden soğutmak ve şiddetli alâkalarını gevşetmek planı var"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 56 : Kardeşlerimi benden soğutmak ve şiddetli alâkalarını gevşetmek planı var

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık , Sarsılmaz Kardeşlerim!

Mücmel bir manevî ihtar ile bir meseleyi kısaca kalbe geldiği gibi beyan edeceğim:

Altı makamâta gidip ve galebe eden müdafaatın cevabı gelmiş. Ve bize tecavüze çare bulamamışlar. Yalnız bir makamdan gizli bir iş’ar ile, benim fedakar kardeşlerimi benden soğutmak ve şiddetli alâkalarını gevşetmek planı var. Zaten çoktan beri beni ihanetler ve iftiralar ve tecridlerle bu kudsî ve uhrevî ve imanî alâkayı bozmaya çalıştılar, muvaffak olamadılar. Şimdi Nurcuları ürkütmek ve zayıf bir damar bulup nazarlarını başka tarafa çevirmeye bazı bahaneleri buluyorlar. İnşallah demir gibi metin Nurcuların kahramanâne sebatları ve tahammülleri ve bir mücahid-i ekber ve Nurun hakikatları onun elinde birer elmas kılıç bulunan şakirtlerin şahs-ı manevîsinin pek harika fedakarlığı, onların bu planını da akim bırakacak. Evet, cennet ucuz olmadığı gibi, Cehennem dahi lüzumsuz değil...

Sizlere tekrar ile beyan edilmiş: Eski zamanın kahraman mücahidlerine nisbeten, en az zahmet çeken ve ağır şerait altında ve bu zamanın şiddet-i ihtiyaç cihetiyle çok sevap kazanan, inşallah halis Nurculardır. Ve boşu boşuna bâd-ı heva, belki günahlı, zararlı giden birkaç sene ömrünü, böyle bir kudsî hizmet-i imaniye ve Kuraniyeye sarfeden ve onun ile ebedî bir ömrü kazanan Nur talebeleridir.

Ben kendi hisseme düşen bütün hücumlarına karşı pek çok zaafiyetimle beraber tahammüle karar verdim. İnşallah kuvvetli, fedakar, genç, kahraman kardeşlerim benden geri kalmazlar ve kaçmazlar. Ve kaçanları da geri çevirmeye şimdiye kadar çalıştıkları gibi çalışacaklar.

*Said Nursî*
