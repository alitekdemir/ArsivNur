---
title: "Afyon 8 : İddianamede Benim Hakkımda Dört Esas Var"
no: 8
id: "A-8"
konu: "İddianamede Benim Hakkımda Dört Esas Var"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 8 : İddianamede Benim Hakkımda Dört Esas Var

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>


## İddianamede Benim Hakkımda Dört Esas Var

**Biri**: Güya bende tefâhur ve hodfüruşluk var ve kendimi müceddid biliyorum. Ben bütün kuvvetimle bunu reddederim. Hem mehdilik isnadını hiç kabul etmediğimi bütün kardeşlerim şehadet ederler. Hatta Denizli’deki ehl-i vukuf “Eğer Said mehdiliğini ortaya atsa bütün şakirdleri kabul edecek” dediklerine mukabil, Said itiraznamesinde demiş ki: “Ben Seyyid değilim. Mehdi seyyid olacak” diye onları reddetmiş ve hiçbir vakit hatırıma gelmemiş ve dememişim ki; “Benim mehdiliğim var.” yalnız bir defa bir risalede demişim ki:

> “Âhirzamanda gelecek Âl-i Beyt’ten Hazret-i Mehdi’nin çok vazifelerinden bir vazifesi olan iman-ı tahkikî ile ehl-i imanı kurtarmak vazifesi Risale-i Nur’da misli var. İnşaallah o Zat geldiği vakit Risale-i Nur’u o cihette bir program yapacak.”

dediğim, yoksa ben Seyyid olmadığım gibi hiçbir vakit böyle haddimden yüz derece ziyade hülyalarda bulunmadığım ve Risale-i Nur’un bazı hüsn-ü zanlı talebelerinin mübalağakarane mahremce üstadına haddinden ziyade hüsn-ü zan edip Risale-i Nur’un hâdimliği itibarıyla bazı böyle müceddid gibi ünvanları vermeleri için onları reddedip hatırlarını kırmışımdır.

**İkinci Esas**: “Neşriyatı gizlemesi” ise; gizli düşmanlarımız yanlış mana verdirmesin, yoksa siyasete ve dünya asayişine teması cihetiyle değildir. Hem eski harf ile teksir makinesini bir bahane bulmasınlar. Ve Mustafa Kemal’e karşı (Nur’un kırk sene evvelki beyanına istinaden) tokadı ise; bütün altı mahkeme ve Ankara makamâtı bilmiş ilişmemişler ve bize beraat verdiler ve Beşinci Şua ile beraber bütün kitaplarımızı iade ettiler. Hem onun fenalığını göstermek ordunun kıymetini muhafaza etmek içindir. Bir şahsı sevmemesi koca orduyu muhabbetkarane sena içindir.

**Üçüncüsü**: “Emniyeti ihlale teşvik ediyor” demesine mukabil, yirmi sene zarfında yüz bin adam Nurcuların yüz bin nüsha Nur Risalelerinde altı mahkemede ve on vilayette emniyeti ihlale ve asayişi bozmaya dair, on vilayetin zabıtaları ve altı mahkeme hiçbir emmareyi kaydetmemesi ve bulmaması bu acib ittihamı çürütüyor.

***

Bu yeni iddianamede üç mahkemenin bize beraat verdikleri aynı noktalara ait ve cevapları mükerreren verilmiş ehemmiyetsiz birkaç meseleye cevap vermek manasızdır. O meselelerle bizi itham etmek ondan bize beraat veren Ankara Ağır Ceza ve Denizli ve Eskişehir Mahkemelerini itham etmek hükmünde olmasından cevabını onlara bırakıyorum ve ondan başka da iki-üç mesele var...

**Birisi**: İki sene Denizli ve Ankara Ağır Ceza Mahkemesi’nde inceden inceye tetkikten sonra bize beraat verip o kitabı bize iade ettikleri halde o Beşinci Şua’ın bir-iki meselesini ölmüş gitmiş bir kumandana tatbik edip bize suç gösteriyor.

**Biz dahi deriz**: Ölmüş gitmiş hükümetten alâkası kesilmiş bir şahıs aleyhinde tatbik edilebilen küllî bir haklı tenkidi hiçbir kanun suç saymaz.

Hem küllî bir tevil manasından makam-ı iddia cerbezesiyle o kumandana bir hisse çıkarıp ona tatbik etmiş. Böyle yüzde bir adam ancak fehmeden bir hakikatin bir mahrem ve gizli bir risalede bulunmasını hiçbir kanun suç sayamaz.

Hem o risale harika bir tarzda müteşabih hadislerin tevillerini beyan etmiş. O beyan otuz kırk sene evvel olduğu ve üç mahkemeye ve mahkemenize ve Ankara’nın altı makamâtına üç sene zarfında iki defa takdim edilip tenkid görmeyen Müdafaa Risalesi’nde kati cevap verildiği halde o hadisin hakikatini beyan sadedinde bir kusurlu şahsa mutabık çıkmasını hiçbir kanun suç sayamaz.

Hem o şahsı tenkid o içinde bulunduğu ve kusurlara sebep olduğu bir inkılab yalnız onun değil, belki ordunun ve hükümetindir. Onun da yalnız bir hissesi var. Onun kusurları için onu tenkid etmek, elbette bir suç olmadığı gibi “inkılaba hücum ediyor” denilemez.

Hem bu kahraman milletin ebedî bir medar-ı şerefi ve Kuran ve cihad hizmetinde dünyada pırlanta gibi pek büyük bir nişanı ve kılınçlarının pek büyük ve antika bir yadigarı olan Ayasofya Camii’ni puthaneye ve Meşihat Dairesi’ni kızların lisesine çeviren bir adamı sevmemek bir suç olması imkanı var mı?

**İddianamede sebeb-i ittiham ikinci mesele**: Üç mahkemede ondan beraat kazandığımız ve kırk sene evvel bir hadisin harika tevilini beyan ederken, cin ve insin şeyhülislamı Zenbilli Ali Efendi’nin; “Şapka, şaka ile dahi olsa başa koymağa hiçbir cevaz yok” demesiyle beraber, bütün şeyhülislamlar ve bütün ulema-i İslam’ın cevazına müsaade etmedikleri halde avam-ı ehl-i iman onu giymeğe mecbur olduğu zaman o büyük allamelerin adem-i müsaadeleri, onları tehlikede bıraktı. Yani; ya dinini bırakmak -bazı münafıklar gibi- ya isyan etmek, -vilayat-ı şarkiyedeki isyan gibi- vaziyetinde iken kırk sene evvel Beşinci Şua’ın bu fıkrası “Şapka başa gelecek, secdeye gitme diyecek. Fakat baştaki iman o şapkayı da secdeye getirecek. İnşaallah müslüman edecek.” demesiyle avam-ı ehl-i imanı hem isyan ve ihtilalden hem ihtiyarıyla imanını ve dinini bırakmaktan kurtardığı ve hiçbir kanun münzevilere böyle şeyleri teklif etmediği ve yirmi senede altı hükümet beni, onu giymeye mecbur etmediği ve bütün memurlar; dairelerinde ve kadınlar ve çocuklar ve camidekiler ve ekser köylüler onu giymeye mecbur olmadıkları ve şimdi resmen askerin başından kalktığı ve örme ve bir-iki bere çok vilayetlerde yasak olmadığı delaletiyle; hiçbir maslahat, hiçbir menfaat ve idare ve asayişi alâkadar edecek hiçbir fayda bulunmadığı halde hem benim hem arkadaşlarımın bir sebeb-i ittihamımız gösterilmiş. Acaba; dünyada hiçbir kanun, hiçbir maslahat, hiçbir usul bu pek manasız ittihamı bir suç sayabilir mi?

**Üçüncü medar-ı ittiham**: Emirdağı’nda, emniyeti ihlale teşviktir. Buna karşı itiraz ise:

- **Evvelen** : Hem buradaki mahkemeyi hem Ankara’nın altı makamâtına bu mahkemenin malumat ve müsaadesiyle verilen ve cerhedilmeyen itiraznamemdir. Onu aynen şimdi iddianameye karşı itiraz olarak izhar ediyorum.

- **Saniyen**: Emirdağı’nda, orada bütün benimle konuşan zatların şehadetleriyle ve ahalinin ve zabıtanın tasdikiyle beraatimden sonra bütün kuvvetimle inzivamda dünya siyasetine karışmaktan çekinmişim. Hatta telifi ve muhabereyi de bırakmıştım. Yalnız tekrarat-ı Kuraniye ve meleklere dair iki nükteden başka telif etmedim. Ve haftada bir tek mektup bir yere Nurlara teşvik için yazardım, hatta öz kardeşime üç senede üç-dört mektup yazdım. Memleketteki biraderime yirmi senede hiç yazmadığım halde, iddianame beni emniyeti ihlal suçuyla ittiham edip ve cerbezeyle eski nakaratı tazeleyerek “İnkılaba karşı geliyor” demiş.

**Buna karşı deriz**: Yirmi sene zarfında yirmi bin Nur nüshalarını, merak ve kabul ile okuyan yirmi bin belki yüz bin adamdan altı mahkeme ve alâkadar on vilayetin zabıtaları emniyeti ihlale dair hiçbir maddeyi kaydetmemesi gösteriyor ki hakkımızda binler ihtimalden ancak bir tek ihtimal ile bir imkana kati vukuat nazarıyla bakıyor. Halbuki; iki-üç ihtimalden bir ihtimal olsa; eseri görülmezse bir suç olmaz.

Hem binler ihtimalden bir ihtimal değil, belki her adam hem aleyhime hücum eden müddei çok adamları öldürebilir, anarşist ve komünist hesabına emniyeti, asayişi bozabilir, emniyeti ihlal edebilir. Demek böyle pek acib ve ifratkarane imkanatı vukuat yerinde istimal etmek adliyeye ve kanuna karşı ihanettir. Ben de onları ittiham ediyorum.

Hem her hükümette muhalifler bulunur. Yalnız fikren muhalefet bir suç olmaz. Hükümet ele bakar, kalbe bakmaz.

***

Ve bilhassa vatan ve millete zararsız çok hizmeti ve faydası bulunan ve beraatten sonra hayat-ı ictimaiyeye karışmayan ve tecrid-i mutlakta yaşattırılan ve eserleri alem-i İslam’ın en mühim merkezlerinde kemal-i takdir ve tahsin ile karşılanan ve bu eserleri hakkında makam-ı iddia iddianamesindeki yüz yanlışından 80. yanlışında demiş ki: “Beşinci Şua’daki bütün tevilleri yanlıştır.”

**Elcevap**: Beşinci Şua’da “Allahu alem bir tevili budur” cümlesi denildiğinden, manası budur ki: “Bu hadisin bir ihtimal ile manası bu olmak mümkündür” demektir. Bu ise, mantıkça tekzibi kabil değil, yalnız muhaliyetini ispat ile tekzib edilebilir.

**Saniyen**: Yirmi seneden beri, belki kırk seneden beri benim muarızlarım ve Risale-i Nur’a itiraza çalışanlar hiçbir tevilimizi ilmen, mantıken reddetmedikleri ve o muarız ulemalarla beraber Nur Şakirdlerinin binler alimleri tasdik edip “*fîhî nazar*” demedikleri halde; Kuran’ın kaç sure olduğunu bilmeyen, bunu inkar ile karşılasa ne kadar insaf haricinde olduğunu insafınıza havale ediyorum. Elhasıl: Tevilin manası; “hadisin veyahut ayetin birçok manalarından bir mümkün ve muhtemel manası” demektir.

İşte böyle bir adam hakkında büyük acib ve asılsız ittihamları yapanlar anarşilik belki komünistlik hesabına bilmeyerek istimal ediliyorlar diye ben de onları ittiham ediyorum.

### Afyon Mahkemesine beyan ediyorum ki

Bazı emarelerle bildim ki, gizli düşmanlarımız Nurların kıymetini düşürmek fikriyle siyaset manasını hatırlattıran Mehdilik davasını tevehhüm ile, güya “Nurlar buna bir alettir” diye çok asılsız bahaneleri araştırıyorlar. O gizli zalim düşmanlara ve onları aleyhimizde dinleyenlere deriz:

Haşa! Sümme haşa! Hiçbir vakit böyle haddimden tecavüz edip iman hakikatlerini şahsiyetime bir makam-ı şan u şeref kazandırmaya alet etmediğimi; yetmiş beş, hususan bu otuz senelik hayatım ve yüz otuz Nur Risaleleri ve benim ile tam arkadaşlık eden binler zatlar şehadet ederler.

Evet, Nur Şakirdleri biliyorlar ve mahkemelerde hüccetlerini göstermişim ki; şahsıma değil bir makam, şan ve şeref ve şöhret vermek ve uhrevi ve manevi bir mertebe kazandırmak, belki bütün kanaat ve kuvvetimle ehl-i imana bir hizmet-i imaniye yapmak için değil yalnız dünya hayatımı ve fani makamâtımı, belki -lüzumu olsa- ahiret hayatımı ve herkesin aradığı uhrevî bâki mertebelerini dahi feda etmeyi; hatta cehennemden bazı biçare ehl-i imanları kurtarmaya vesile olmak için -lüzum olsa- cenneti bırakıp cehenneme girmeyi kabul ettiğimi hakiki kardeşlerim bildikleri gibi, mahkemelerde dahi bir cihette ispat ettiğim halde, beni bu ittihamla Nur ve iman hizmetime bir ihlassızlık isnad etmek ve Nurların kıymetini tenzil ve milleti ondan istifade etmekten mahrum etmektir.

Acaba bu bedbahtlar dünyayı ebedî ve herkesi kendileri gibi “dini ve imanı dünyaya alet ediyor” tevehhümüyle dünyadaki ehl-i dalalete meydan okuyan ve hizmet-i imaniye yolunda hem dünyevî hem -lüzum olsa- uhrevî hayatlarını feda eden ve mahkemelerde dava ettiği gibi, bir tek hakikat-ı imaniyeyi dünya saltanatıyla değiştirmeyen ve siyasetten ve siyasî manasını işmam eden maddî ve manevî mertebelerden ihlas sırrı ile bütün kuvvetiyle kaçan ve yirmi sene emsalsiz işkencelere tahammül edip siyasete -imanî meslek- itibarıyla tenezzül etmeyen ve kendini -nefsi itibariyle- talebelerinden çok aşağı bilen ve onlardan daima himmet ve dua bekleyen ve kendi nefsini çok biçare ve ehemmiyetsiz itikad eden bir adam hakkında bazı halis kardeşleri, Risale-i Nur’dan aldıkları fevkalade kuvvet-i imaniyeye mukabil onun tercümanı olan o biçareye -tercümanlık münasebetiyle- Nur’ların bazı faziletlerini hususi mektuplarında ona isnad etmek ve hiçbir siyaset hatırına gelmeyerek, âdete binaen, insanlar sevdiği adi bir adama da; “Sultanımsın, velinimetimsin.” demeleri nevinden yüksek makam vermek ve haddinden bin derece ziyade hüsn-ü zan etmek ve eskiden beri üstad ve talebeler mabeyninde cari ve itiraz edilmeyen bir makbul adet ile teşekkür manasında pek fazla medh ü sena etmek -eskiden beri makbul kitapların ahirinde mübalağa ile medhiyeler, takrizler yazılmasına binaen- hiçbir cihetle suç sayılabilir mi?

Gerçi mübalağa itibarıyla hakikate bir cihette muhaliftir. Fakat kimsesiz, garip ve düşmanları pekçok ve onun yardımcılarını kaçıracak çok esbab varken, insafsız çok muterizlere karşı sırf yardımcılarının kuvve-i maneviyelerini takviye etmek ve kaçmaktan kurtarmak ve mübalağalı medhedenlerin şevklerini kırmamak için onların medihlerini Nur’a çevirip bir kısım medihlerini bütün bütün reddetmediği halde, onun bu yaştaki kabir kapısında hizmet-i imaniyesini dünya cihetine çevirmeye çalışan bazı resmî memurların ne derece haktan, kanundan, insaftan uzak düştükleri anlaşılır. Son sözüm; <span class="arabic" dir="rtl" title="Meal: “Her türlü musibet için (şu ayeti söyleriz): Biz şüphesiz Allah'a aidiz ve şüphesiz Ona döneceğiz.” [Bakara Suresi, 2:156]"> لِكُلِّ مُصِيبَةٍ؛ اِنَّا لِلّٰهِ وَ اِنَّا اِلَيْهِ رَاجِعُونَ </span>’dur. [^1]

*Mevkuf*
*Said Nursî*

***

1. Müdafaanın ilk kısmına ait orijinal nüshanın fotokopisi
![[Afyon-008-iddianamede1.jpg|300]]
![[Afyon-008-iddianamede2.jpg|300]]

> 
![[Afyon-008-iddianamede3.jpg|300]]
![[Afyon-008-iddianamede4.jpg|300]]


***
[^1]: İddianamede yanlış bir mana verip, Nur’un kerametlerinden tokat tarzındaki bir kısmını medar-ı ittiham saymış. Güya Nurlara hücum zamanında gelen zelzele gibi belalar Nur’un tokatlarıdır. Haşa sümme haşa! Biz öyle dememişiz ve yazmamışız. Belki mükerrer yerlerde hüccetleriyle demişiz ki: “Nurlar makbul sadaka gibi belaların define bir vesiledir. Ne vakit Nurlara hücum edilse, Nurlar gizlenir; musibetler fırsat bulup başımıza geliyorlar.” Evet, Nur’un binler şakirdlerinin tasdik ve müşahedeleriyle, yüzler vukuat ve hadisat ile, tesadüf ihtimali olmayan o hadisatın tevafukatları ve Kuran’ın müteaddid işarât ve tevafukâtıyla, hatta mahkemelerde kısmen gösterildiği cihetle kati kanaatimiz var ki, o tevafukât Risale-i Nur’un makbuliyetine bir ikram-ı İlahîdir ve Kuran hesabına Nurlara bir nevi kerametlerdir.
