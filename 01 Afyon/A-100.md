---
title: "Afyon 100 : Müslüman toplumda dinî terbiye olmasa, istibdattan başka çare kalmaz"
no: 100
id: "A-100"
konu: "Müslüman toplumda dinî terbiye olmasa, istibdattan başka çare kalmaz"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 100 : Müslüman toplumda dinî terbiye olmasa, istibdattan başka çare kalmaz

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık Kardeşlerim!

Acaba ortalıkta en ziyade zararlı biz ve Nurlar mıdır ki, her muharrir serbest yazıyor ve her sınıf müdahelesiz toplanma yapıyor. Halbuki din terbiyesi olmasa, Müslümanlarda istibdad-ı mutlak ve rüşvet-i mutlakadan başka çare olmaz. Çünkü nasıl bir Müslüman, şimdiye kadar hakiki Yahudi ve Nasrani olmaz belki dinsiz olur, bütün bütün bozulur. Öyle de; bir Müslüman bolşevik olmaz belki anarşist olur, daha istibdad-ı mutlaktan başka idare edilmez.

Biz Nur Talebeleri hem idareye hem asayişe hem vatan ve milletin saadetine çalışıyoruz. Karşımızdaki dinsiz ve anarşist ve millet ve vatan düşmanlarıdırlar. Hükümet bize ilişmek değil, tam himaye ve yardım etmek elzemdir.

*Said Nursî*
