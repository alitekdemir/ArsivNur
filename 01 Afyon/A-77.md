---
title: "Afyon 77 : Nur talebelerinin hapiste toplanmalarının kıymeti"
no: 77
id: "A-77"
konu: "Nur talebelerinin hapiste toplanmalarının kıymeti"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 77 : Nur talebelerinin hapiste toplanmalarının kıymeti

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık , sarsılmaz, sıkıntıdan usanıp bizlerden çekilmez kardeşlerim!

Şimdi maddi-manevi bir sıkıntıdan nefsim sizin hesabınıza beni mahzun eylerken, birden kalbe geldi ki hem sen hem buradaki kardeşlerin tek birisiyle yakından görüşmek için bu zahmet ve meşakkatin başka surette on mislini çekseydiniz yine ucuz olurdu.

Hem Nur’un takvadarane ve riyazetkarane meşrebi hem umuma ve en muhtaçlara hatta muarızlara ders vermek mesleği hem dairesindeki şahs-ı manevîyi konuşturmak için eski zamanda ehl-i hakikatin senede hiç olmazsa bir-iki defa ictimaları ve sohbetleri gibi; Nur Şakirdlerinin de, birkaç senede en müsait olan medrese-i Yusufiye’de bir defa toplanmalarının lüzumu cihetinde bin sıkıntı ve meşakkat dahi olsa ehemmiyeti yoktur.

Eski hapishanemizde birkaç zayıf kardeşlerimizin usanıp daire-i Nuriye’den çekinmeleri onlara pek büyük bir hasaret oldu ve Nurlara hiçbir zarar gelmedi. Onların yerine daha metin, daha muhlis şakirdler meydana çıktılar. Madem dünyanın bu imtihanları geçicidir, çabuk giderler. Sevablarını ve meyvelerini bizlere verirler. Biz de inayet-i İlahiyeye itimad edip sabır içinde şükretmeliyiz.

*Said Nursî*
