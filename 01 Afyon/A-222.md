---
title: "Afyon 222 : Ahmed ve Mesud’un hapishaneye Zübeyir’e gönderdiği mektup"
no: 222
id: "A-222"
konu: "Ahmed ve Mesud’un hapishaneye Zübeyir’e gönderdiği mektup"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 222 : Ahmed ve Mesud’un hapishaneye Zübeyir’e gönderdiği mektup

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı üzerinize olsun.”">اَلسَّلاَمُ عَلَيْكُمْ</p>

Kardeşim Ziver!

Hassaten selam edip hasretle ellerinizden sıkarak istifsar-ı hatır eylerim. Tarafımdan sual ederseniz hamd olsun, sıhhatteyim. Sizin de sıhhat ve afiyette daim olmanızı Cenab-ı Hak’tan beş vakitte hayır dua eylerim. Orada mevcut çok muhterem ve sevgili Üstadımın ellerinden hasretle öperim. Duasını burada bütün nur şakirdleriyle bekleriz ve kendisine uzun ömürler niyaz ederiz. Biz acizleri her halde kalpten ayırılmamasını tekrar bekleriz. Muhterem Hüsrev ve Ahmed Fevzi Kul ve daha orada nurcu kardeşlerimizin de dualarını bekler, uzun ömürler dileriz.

Kardeşim Ziver! İki adet mektup gönderdim. Cevap alamayınca zaten sizleri merak etmekte iken büsbütün meyus bir vaziyette Huda’dan bir nusret ile haber bekliyorduk. Heyecanımızla tekrar bir kere daha olsun şu mektubumuzu yazmaya muvaffak olduk. Allah cevabını tezce gönderilmesine yardım etmesine de dua etmekteyiz. Biz aciz kardeşinizin yapabileceği her hangi bir ihtiyacınız varsa saklamadan bizi de haberdar ediniz kardeşim.

Bu taraftan bütün nurcular selam ederler ve Üstada da hassaten selam edip ellerinden öperek duasını taleple cümleten bekleriz. Ya Sabur! (3.3.1949)

*Acizaneniz: Ahmed ve Mesud*

***

1. Mektubun elyazma orijinali.
![[Afyon-222-AhmedVeMesud.jpg|300]]

