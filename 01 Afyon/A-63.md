---
title: "Afyon 63 : Üstadın, talebelerin hazırlamakta oldukları itiraznameleri için tavsiyeleri"
no: 63
id: "A-63"
konu: "Üstadın, talebelerin hazırlamakta oldukları itiraznameleri için tavsiyeleri"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 63 : Üstadın, talebelerin hazırlamakta oldukları itiraznameleri için tavsiyeleri

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık Kardeşlerim!

Her birinizin kendi şahsi itiraznamesi mümkün olduğu kadar kısa olup dokunaklı olmasın. Hem müzakere ve meşveret ediniz. Hem siyasi cemiyetçilik ve emniyeti ihlale halkı teşvik ithamını şiddetle reddediniz ve itiraznamemde o ithamları çürüten hüccetleri kısaca yazabilirsiniz.

Hem iddianamede benim aleyhimde “Said kendi kerametini izhar ediyor.” demelerine mukabil: “Haşa, o hiç kendine isnad etmiyor. Bir harika görse der: Bu manevi bir mucize-i Kuraniyenin bir kerametidir. Bize bir ikram-ı İlahîdir.”

Risale-i Nur tokadı ile zelzele gelmiş demiyor. Belki diyor ki; “Risale-i Nur, makbul sadaka gibi belaların, musibetlerin define bir vesiledir. Ne vakit ona hücum edilse Nur gizlenir, musibet fırsat bulup geliyor. Zalimlere ceza ve tokat olduğu gibi masumların fâni mallarını sadaka hükmünde bâki mallara ve o musibette ölmüşleri şehid hükmüne getirdiğinden onlara bir çeşit merhamettir.” demiş.

Hem “İşarat-ı Kuraniye şahsi hallere bakmaları, her ayetin çok tabaka-i manalarından yalnız mana-yı işarî tabakasının her asırda bulunduğu gibi bu asırda bir ferdi Nur Talebeleridir.” der.

Ve bu ağır şerait altında Nur Talebelerinin çekilmekten ve vazgeçmekten kurtarmak ve teşvik etmek için daha yazacaktım. Ezan okundu. Kalanını zekavetinize havale ediyorum.

*Said Nursî*
