---
title: "Afyon 143 : Ahmed Feyzi, lüzumsuz onları hiddete getiren şeyleri yazmış"
no: 143
id: "A-143"
konu: "Ahmed Feyzi, lüzumsuz onları hiddete getiren şeyleri yazmış"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 143 : Ahmed Feyzi, lüzumsuz onları hiddete getiren şeyleri yazmış

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık Kardeşlerim!

**Evvelen**: İhtiyat ve temkin ve meşveret etmek lazımdır.

**Saniyen**: Zübeyir bana merhum biraderzadem Abdurrahman yerine ve Ceylan merhum biraderzadem Fuad bedeline verilmiş diye manevi ihtar aldım. Ben de burada işimi onlara bıraktım.

**Salisen**: Haber aldım ki, çok çalışan fakat ihtiyatsız Ahmed Feyzi’nin “Maidetü’l-Kuran” başında malum mektubumu mahkeme heyeti bahane ederek ki: “Said kendi hakkındaki medihleri vesaireyi tasdik etmiş.” Benim mahkumiyetime bir sebep gösterilmiş.

Ben mükerreren dedim ki, her şeyden evvel Ahmed Feyzi onu beyan edip ki; “O mektup, kendi hakkındaki medihleri kabul etmemek ve sair bir kısmını tadil etmek için idi” demesi lazım iken, lüzumsuz onları hiddete getiren şeyleri yazmış. Ben onun bin kusurunu görsem, ondan gücenmem. Fakat Nurlara zarar gelmemek için cesurane ve ihtiyatsız hareketten bir derece çekinmek lazımdır.

**Rabian**: Feyzilerin bir kahramanı, olan Ahmed Feyzi, bu kardeşimiz de Tahiri’nin koğuşu olan medresesinde aynen Tahiri gibi davranmalı. Ve gidenlerin yerinde, onların şakirdlerini Kuran ve Nur dersleriyle ve yazılarıyla teşvik etsin. Dün bana gönderdiği yeni talebelerin defterleri benim hazin halimi sevince tebdil etti. “Maşaallah, Barekallah, böyle yap; tâ medrese bozulmasın. Elhamdülillah” dedim.

*Said Nursî*
