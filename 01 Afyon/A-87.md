---
title: "Afyon 87 : Bayrama kadar burada kalmamızın bizlere çok faydası olduğuna kanaatim var"
no: 87
id: "A-87"
konu: "Bayrama kadar burada kalmamızın bizlere çok faydası olduğuna kanaatim var"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 87 : Bayrama kadar burada kalmamızın bizlere çok faydası olduğuna kanaatim var

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, Sıddık Kardeşlerim!

Mübarek Ramazan-ı Şerif’inizi bütün ruh u canımızla tebrik ediyoruz. Cenab-ı Hak bu Ramazan-ı Şerif’in Leyle-i Kadri’ni umumunuza bin aydan hayırlı eylesin, amin. Ve seksen sene bir ömr-ü makbul hükmünde hakkımızda kabul eylesin, amin.

**Saniyen**: Bayrama kadar burada kalmamızın bizlere çok faydası ve hayrı olduğuna kanaatim var. Şimdi tahliye olsaydık, bu medrese-i Yusufiye’deki hayırlardan mahrum kaldığımız gibi, sırf uhrevî olan Ramazan-ı Şerif’i; dünya meşgaleleriyle huzur-u manevîmizi haleldar edecekti. ُ<span class="arabic" dir="rtl" title="Meal: “Hayr, Allah’ın takdir ettiğindedir.”">اَلْخَيْرُ فِيمَا اخْتَارَهُ اللّٰهُ</span> sırrıyla inşallah bunda da hayırlı büyük sevinçler olacak.

Mahkemede siz de anladınız ki, hatta kanunlarıyla da hiç bir cihetle bizi mahkum edemediklerinden, ehemmiyetsiz, sinek kanadı kadar kanunla teması olmayan cüzi mektupların cüzi hususiyatı gibi cüzi şeyleri medar-ı bahs edip büyük ve külli mesail-i Nuriyeye ilişmeye çare bulamadılar.

Hem gayet külli ve geniş Nur Talebelerinin ve Risale-i Nur’un bedeline yalnız şahsımı çürütmek ve ehemmiyetten ıskat etmek bizim için büyük bir maslahattır ki, Risale-i Nur’a ve Talebelerine kader-i İlahî iliştirmiyor. Yalnız benim şahsımla meşgul eder. Ben de size, bütün dostlarıma beyan ediyorum ki: “Bütün ruh u canımla hatta nefs-i emmaremle beraber Risale-i Nur’un ve sizlerin selametine, şahsıma gelen bütün zahmetleri manevî sevinç ve memnuniyetle kabul ediyorum. Cennet ucuz olmadığı gibi cehennem de lüzumsuz değil. Dünya ve zahmetleri fani ve çabuk geçici olduğu gibi, bize gizli düşmanlarımızdan gelen zulüm de Mahkeme-i Kübra’da ve kısmen de dünyada yüz derece ziyade intikamımız alınacağından, hiddet yerinde onlara teessüf ediyoruz.”

Madem hakikat budur. Telaşsız ve ihtiyat içinde kemal-i sabır ve şükürle, hakkımızda cereyan eden kaza ve kader-i İlahiye ve bizi himaye eden inayet-i İlahiyeye karşı teslim ve tevekkülle ve buradaki kardeşlerimizle de halisane ve tesellikarane ve samimane ve mütesanidane hakiki bir ülfet ve muhabbet ve sohbetle Ramazan-ı Şerif’te hayrı birden bine çıkan evradlarımızla meşgul olup ve ilmi derslerimizle bu cüzi, geçici sıkıntılara ehemmiyet vermemeye çalışmak ta büyük bir bahtiyarlıktır. Ve Nur’un pek ehemmiyetli bu imtihanındaki tesirli derslerine ve muarızlara kendini okutturması, ehemmiyetli bir fütuhat-ı Nuriye’dir. [^1]

*Said Nursî*

***
[^1]: Bazı kardeşlerimizin lüzumsuz talebeliğini inkar etmeleri, hususan (Salahaddin, Hayri’nin) (Haşiye) eskide ehemmiyetli kendi hizmet-i Nuriyelerini lüzumsuz setretmeleri gerçi çirkinmiş, fakat onların sabık hizmetleri için affedip gücenmemeliyiz.Hakikat budur:Haşiye:صَSalahaddin hiç bir delil bulunmadığından ve o esnada altı yedi bin lira bankalara borçlu olduğundan, hakimin; “Risale-i Nur talebesi misin?” sualine karşı sükût etmiştir.خَMemur olduğundan gizlemiştir.
