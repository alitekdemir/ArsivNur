---
title: "Afyon 155 : Avukatlarımız aldanmasınlar, o münafığın sözlerine itimad etmesinler"
no: 155
id: "A-155"
konu: "Avukatlarımız aldanmasınlar, o münafığın sözlerine itimad etmesinler"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 155 : Avukatlarımız aldanmasınlar, o münafığın sözlerine itimad etmesinler

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Kardeşlerim!

Kati bildim, şimdiye kadar hem dostlarımızı hem avukatlarımızı on defadan ziyade o malum düşman münafık aldatmış ki; bütün teşebbüslerini akim bırakmış. Avukatlarımız aldanmasınlar, onun sözlerine itimad etmesinler, hakkımızı kanun dairesinde arasınlar. Benim şahsıma karşı, bu ağır kışta çok ağır ve soğuk muamele yapıldı. Burada bir gün, Denizli’de bir ay kadar sıkıntı çektirdiler. Kaç defa avukatlarımıza tahliye olanlar ile haber gönderdim, onlardan bir ses çıkmadı. Demek onları da aldatmış. Bu hakikati ihtiyatla, gücendirmemek ve mahrem tutmak ve meşveret tarzında üç avukatımıza bildirmek münasip ise, onlar ifşa etmemek şartıyla mahremce bildiriniz.

*Said Nursî*
