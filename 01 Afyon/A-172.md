---
title: "Afyon 172 : Benim onlara müracaatım lüzumsuzdur, belki zararlıdır"
no: 172
id: "A-172"
konu: "Benim onlara müracaatım lüzumsuzdur, belki zararlıdır"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 172 : Benim onlara müracaatım lüzumsuzdur, belki zararlıdır

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık , çok halis, çok eski kardeşim ve hizmet-i Kuraniye’de çok fedakar arkadaşım Ahmed Nazif!

**Evvelen**: Hiç hayatımda görmediğim ve her gün ondan vefatımı beklediğim bu semli, pek ağır ve sıkıntılı hastalığımdan kalben diyorum ki: “Ben ölsem, pek çok Hüsrevler, Tahiriler, Nazifler gibi benden daha kuvvetli kardeşlerim kalıyorlar. Bana ihtiyaç kalmadı. El-hükmü lillah diyerek ölümümü kemal-i ferahla karşılamak suretini rahmet-i İlahiye’den niyaz edip istiyorum.”

**Saniyen**: Şimdiye kadar hakkımızda kanunsuz şiddetli muameleler, hizmet-i imaniye ve nuriyemize başka ve ehemmiyetli sahalarda daha parlak ve tesirli inayetlerin tezahürü, bizi şimdilik pek ağır sıkıntımızda sabırla tahammüle davet eder.

**Salisen**: Bu üçüncü musibetimizde bana karşı bütün bütün kanunsuz ve garaz ve aksü’l-amel ile mukabele ve beni mahkemede haklı müdafaatımdan menetmek ve on dört ay tecrid-i mutlakta tazib etmekle bildim ki; benim onlara müracaatım lüzumsuzdur, belki zararlıdır. Onun için senin ve Abdurrahman’ın iki ehemmiyetli fikrinize cevap vermedim.

**Rabian**: Salahaddin’in yeni ve ihtiyatkarane ve tedbirdarane takrizini sen münasip görsen, bazı ihtiyatsızlara bir ikaz nevinden baba-oğul Çelebilerin imzasıyla El-Hüccetü’z-Zehra’nın ahirinde, Hüsrev ve arkadaşları münasip görseler Isparta’da neşretsin. Siz bir defa daha bakınız, ıslah ve tadile lüzum varsa yaparsınız.

*Said Nursî*
