---
title: "Afyon 206 : Bana yazdığın mektupları yaktığımdan, başlarında esma-i İlahî bulunmasın"
no: 206
id: "A-206"
konu: "Bana yazdığın mektupları yaktığımdan, başlarında esma-i İlahî bulunmasın"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 206 : Bana yazdığın mektupları yaktığımdan, başlarında esma-i İlahî bulunmasın

Ceylan!

**Evvelen:** Size yazdığım ihtarı teyit eden bir haber aldım ki demişler: “Hani ya Said diyor, ‘Risale-i Nur siyasetle hiç alâkası yok ve siyasete alet olamaz.’ Halbuki onun hizmetçisi aynen Sebilürreşad gazetesi gibi siyaset-i diniye ile lüzumsuz itiraznamesinde hükümetin icraatını tenkid etti ve bir şakirdi dahi:

<p class="arabic" dir="rtl" title="Meal: “Allah'ın indirdiği ile hükmetmeyenler kafirlerin ta kendileridir.” [Mâide Sûresi, 5:44]">وَمَنْ لَمْ يَحْكُمْ بِمَا اَنْزَلَ اللّٰهُ فَاُولٰئِكَ هُمُ الْكَافِرُونَ</p>

ayetini mahkemeye karşı sarfetti.”

İşte madem böyle evham var. Şimdi gayet ihtiyat ve dikkat ve teyakkuz ve temkin ve sükunet elzemdir. Ve gösteriş ve hodfuruşluk ve benim müdafaatımdaki davalarımı tekzip etmemek lazımdır.

**Saniyen:** Pullar ve posta ücreti ne kadar olsa sen kendin verme, ben vermeye mecburum.

**Salisen:** Bana yazdığın cüzî ve adi işlere dair mektupları yakmaya mecbur olduğumdan başlarında esma-i İlahî bulunmasın. Yalnız (Üstadım) ... ve ahirinde Ceylan yerinde (C) yaz.

**Rabian:** Ben her birinizden on derece ziyade zahmet, sıkıntı, soğuk muamele çektiğim halde sizlerin kemal-i sadakatlerinizi ve mahviyetkarane ihlasınızı düşündükçe ben samimi şükür ve inşirah hissedip o zahmetler hiçe iner.

**Hamisen:** Karşımızda bir-iki mason var. Onlar haklı müdafaatınızı aksülamel yapıp aleyhimize çevirerek mahkemeyi de aldatırlar. Bunun için bunlara karşı çok konuşmak zararlıdır. Siz de gördünüz, ne kadar yanlış manalar verip aleyhimize benim müdafaatımı okumaya meydan vermediler ki foyaları ve desiseleri meydana çıkmasın, tâ efkar-ı ammeyi ve mahkemeyi aldatabilsinler.
