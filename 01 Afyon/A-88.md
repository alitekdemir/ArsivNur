---
title: "Afyon 88 : Şimdi her şeyin iyi tarafına ve güzel cihetine bakmak lazımdır"
no: 88
id: "A-88"
konu: "Şimdi her şeyin iyi tarafına ve güzel cihetine bakmak lazımdır"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 88 : Şimdi her şeyin iyi tarafına ve güzel cihetine bakmak lazımdır

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, Sıddık Kardeşlerim!

**Evvelen:** Rivayat-ı sahiha ile ***“Leyle-i Kadr’i; nısf-ı âhirde, hususan aşr-ı âhirde arayınız.”*** ferman etmesiyle, bu gelecek geceler, seksen küsür sene bir ibadet ömrünü kazandıran Leyle-i Kadr’in gelecek gecelerde ihtimali pek kavi olmasından istifadeye çalışmak, böyle sevablı yerlerde bir saadettir.

**Saniyen:** <span class="arabic" dir="rtl" title="">مَنْ اٰمَنَ بِالْقَدَرِ اَمِنَ مِنَ الْكَدَرِ</span>***“Kadere iman eden gam ve hüzünden emin olur”*** sırrıyla, <span class="arabic" dir="rtl" title="">خُذُوا مِنْ كُلِّ شَيْئٍ اَحْسَنَهُ</span>***“Her şeyin güzel cihetine bakınız”*** kaidesinin sırrıyla ve

<p class="arabic" dir="rtl" title="">اَلَّذِينَ يَسْتَمِعُونَ الْقَوْلَ فَيَتَّبِعُونَ اَحْسَنَهُ اُولٰئِكَ الَّذِينَ هَدٰيهُمُ اللّٰهُ وَاُولٰئِكَ هُمْ اُولُوا الْأَلْبَابِ</p>
ayet-i kerimesiyle ki, gayet kısacık bir meali: ***“Sözleri dinleyip en güzeline tabi olup fenasına bakmayanlar, hidayet-i İlahiyeye mazhar akıl sahibi olanlardır.”*** [Zümer Sûresi, 39:18] ayetinin hükmüyle; bizler için şimdi her şeyin iyi tarafına ve güzel cihetine ve ferah verecek vechine bakmak lazımdır ki; manasız, lüzumsuz, zararlı, sıkıntılı, çirkin, geçici haller nazar-ı dikkatimizi celbedip kalbimizi meşgul etmesin.

Sekizinci Söz’de, bir bahçeye iki adam; biri çıkar, biri giriyor. Bahtiyarı bahçedeki çiçeklere, güzel şeylere bakar, safa ile istirahat eder. Diğer bedbaht temizlemek elinden gelmediği halde çirkin, pis şeylere hasr-ı nazar eder, midesini bulandırır, istirahata bedel sıkıntı çeker, çıkar gider. Şimdi hayat-ı ictimaiye-i beşeriyenin safhaları, hususan Yusufiye Medresesi bir bahçe hükmündedir. Hem çirkin hem güzel hem kederli hem ferahlı şeyler beraber bulunur. Âkıl odur ki; ferahlı ve güzel şeylerle meşgul olup çirkin ve sıkıntılı şeylere ehemmiyet vermez, şekva ve merak yerinde şükreder, sevinir.

*Said Nursî*
