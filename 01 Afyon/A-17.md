---
title: "Afyon 17 : Kararnameden bazı fıkralara Üstadın yorumları"
no: 17
id: "A-17"
konu: "Kararnameden bazı fıkralara Üstadın yorumları"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 17 : Kararnameden bazı fıkralara Üstadın yorumları

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

## Aşağıda Yazılan Fıkraların Mukaddimesidir

Mahkeme-i temyizin lehimizde olarak aleyhimizdeki Afyon kararnamesini haklı ve hakikatli deliller ile bozmasına bir cüzî yardım etmek fikriyle, kararnamede olan sehivlerden bir kısmına kısa işaretler için aşağıda onların mahrem risalelerden “suç mevzuu” diye zikrettikleri fıkraları aynen kaydedip yanlışlarını göstererek bizi mahkum edenleri mesul ederiz.

Ezcümle; beni şiddetli ceza ile mahkum etmek için bütün suçlarımın fihristesi olarak kararın ahirinde yazmışlar ki: “Said Nursî’nin reddettiği maddeler, biri: Saltanat ve Hilafetin ilgâsı.” Hem hata hem sehivdir. Çünkü, İhtiyar Lemasında “Hilafet saltanatının vefatı beni mahzun eyledi” diye yazdığımı on beş sene evvel Eskişehir Mahkemesine cevap verdim, sustular. Mürûr-u zamana uğramış, af kanunu ve beraat görmüş ehemmiyetsiz bir hatırayı suç sayan, kendisi suçlu olur.

Hem bu mevhum suça bir sened diye, benim bir Lemada ve Mucizat-ı Ahmediye’de (A.S.M) bir Hadis-i şerifte:

<p class="arabic" dir="rtl" title="Meal: “Benden sonra hilafet otuz sene sürecek, ondan sonra da ısırıcı saltanat şeklini alacak; sonra ceberut ve fesad-ı ümmet meydan alacak.”">اِنَّ الْخِلاَفَةَ بَعْدِي ثَلاَثُونَ سَنَةً ثُمَّ تَكُونُ مُلْكًا عَضُوضًا وَفَسَادًا وَجَبَرُوتًا</p>

Yani “Hulefa-i Raşidin’den sonra bir fesad olacak.” İşte bu hadis üç mucize-i gaybiyeyi gösterdiğini bir eski risalemde yazmıştım. Kararname; benim bir suçum olarak; “Said bir risalede demiş: Hilafetten sonra ceberut ve fesad olacak.”

Ey sathî heyet!.. Bir işaret-i gaybiyede bu zamanımızda maddi ve manevi en büyük bir fesad-ı beşeriyi ve zemini zirüzeber eden bir hadiseyi haber veren bir hadisin i’cazını beyan etmeyi suç sayan, maddeten ve manen suçludur.

Hem suçlarından diye: “Tekye ve zaviyelerin ve medreselerin kapatılması ve laikliğin kabulü, İslamiyet yerine milliyet esaslarının konulması ve şapka giyilmesi, tesettürün kaldırılması, latin harflerinin huruf-u Kuraniye yerinde cebren kabulü, Türkçe ezan ve kamet okunması, mekteplerde din derslerinin kaldırılması, kadınlara erkekler derecesinde irsiyet ve hak tanınması ve taaddüd-ü zevcatın kaldırılması gibi inkılab hareketlerini bidat, dalalet, ilhaddır diyen, irtica ile suçludur.” diye yazmışlar.

Ey insafsız heyet! Eğer her asırda üç yüz elli milyonun kudsî ve semavî rehberi ve bütün saadetlerinin programı ve dünyevî ve uhrevî hayatın mukaddes hazinesi olan Kuran-ı Mucizu’l-Beyan’ın tesettür ve irsiyet ve taaddüd-ü zevcat ve zikrullah ve ilm-i dinin dersi ve neşri ve şeair-i diniyenin muhafazası haklarında gelen ve tevil kaldırmaz sarih çok ayat-ı Kuraniyeyi inkar etmek ve bütün İslam müctehidlerini ve umum şeyhülislamları suçlu yapmak mümkün ise ve mürur-u zamanı ve müteaddid mahkemelerin beraatlerini ve af kanunları ve mahremiyet ve mahrem vechini ve hürriyet-i vicdan ve hürriyet-i fikri ve fikren ve ilmen muhalefeti memleketten ve hükümetlerden kaldırabilirseniz, beni bu şeylerle suçlu yapınız. Yoksa siz hakikat ve hak ve adalet mahkemesinde dehşetli suçlu olursunuz.

*Said Nursî*

(1)

<p class="takdim">[Mahkemenin hayretle -aleyhlerinde iken- aleyhimizde yazdığı bir fıkradır.]</p>

Ben de adliyenin mahkemesine derim ki: Bin üç yüz elli senede ve her asırda üç yüz elli milyon Müslümanların hayat-ı ictimaiyesinde en kudsî ve hakiki bir düstur-u İlahiyi üç yüz elli bin tefsirin tasdiklerine ve ittifaklarına istinaden ve bin üç yüz elli senede geçmiş ecdadımızın itikadlarına iktidaen tefsir eden bir adamı mahkum eden haksız bir kararı, elbette ruy-i zeminde adalet varsa o kararı red ve bu hükmü nakz edecektir.

(2)

<p class="takdim">[Mahkemenin taaccüp ve takdir ile kararnamede yazdığı bir fıkra olup, güya aleyhimizdedir. Halbuki, onları mahkum eder.]</p>

Yirmi Altıncı Mektup’ta Said Nursî kendisinden bahisle: “Bu biçare kardeşinizde üç şahsiyet var ki, birbirinden çok uzaktırlar.

**Birincisi:** Kuran-ı Hakîm’in hazine-i âliyesinin dellallığı cihetindeki muvakkat ve sırf Kuran’a ait bir şahsiyetim var. Onda dellallığın iktiza ettiği pek yüksek ahlak var ki, o benim değil, ben sahibi değilim. O, makamın ve vazifenin iktiza ettiği bir seciyedir. Bende bu neviden ne görseniz benim değil, onunla bana bakmayınız; o, makamındır.

**İkincisi:** Ubudiyet vaktinde dergah-ı İlahîye müteveccih olduğum vakit, Cenab-ı Hakk’ın ihsanıyla muvakkat bir şahsiyet görünüyor ki, o şahsiyetin bazı âsârı var. O âsâr, mana-yı ubudiyetin esası olan kusurunu bilmek, fakr ve aczini anlamak, tezellül ile dergah-ı İlahîye iltica etmek noktalarından ileri geliyor ki; o şahsiyet ile kendimi herkesten ziyade bedbaht, biçare, aciz, fakir ve kusurlu görüyorum. O vakit bütün dünya beni medh ü sena etse, beni inandıramaz ki, iyiyim ve sahib-i kemalim.

**Üçüncüsü:** Hakiki şahsiyetim, Eski Said’in bozması bir şahsiyetim var. Onda Eski Said’den irsiyet kalma bazı damarlar var ki, bazen riya ve hubb-u caha bir arzu bulunuyor. Hem asil bir hanedandan olmadığımdan, hısset derecesinde iktisada düşkün ve pest ahlaklar görünüyor. Sizi bütün bütün kaçırmamak için bu şahsiyetimin gizli çok fenalıklarını ve sû-i hallerini söylemeyeceğim... Cenab-ı Hak merhametkarane inayetini benim hakkımda böyle göstermiş ki, en edna bir nefer gibi bu şahsımı en âli ve has bir mürşid hükmünde olan esrar-ı Kuraniye’de istihdam ediyor. Yüz bin şükür olsun. Nefis cümleden edna, vazife cümleden âlâ.

<p class="arabic" dir="rtl" title="Meal: “Elhamdulillah, bu Rabbimin bir fazlıdır.”">اَلْحَمْدُ لِلّٰهِ هٰذَا مِنْ فَضْلِ رَبِّى</p>

(3)

<p class="takdim">[Mahkeme dehşetli korkarak kararnamede aleyhimizde kaydettiği bir cümledir. Halbuki, on beş sene evvel yazılan o şiddetli cümle, sonradan bu gelen cümle ile tadil edilmiş.]</p>

“Kardeşlerim! Masumların ve ihtiyarların hatırları için beni zulmen öldürenlerden intikamımı almayınız. Azab-ı kabir ve sakar onlara yeter.” fıkrası, onları insafa getirmek lazımdı.

“Madem sizlerle -itikadınızca ve bana edilen muameleye nazaran- küllî bir muhalefetimiz var. Siz, dininizi ve ahiretinizi dünyanız uğrunda feda ediyorsunuz. Elbette mabeynimizde -tahmininizce- bulunan muhalefet sırrıyla, biz dahi hilafınıza olarak dünyamızı dinimiz uğrunda ve ahiretimize her vakit feda etmeye hazırız. Sizin zalimane ve vahşiyane hükmünüz altında bir-iki sene zelilane geçecek hayatımızı kudsî bir şehadeti kazanmak için feda etmek bize ab-ı kevser hükmüne geçer. Fakat Kuran-ı Hakîm’in feyzine ve işaretine istinaden, sizi titretmek için size kati haber veriyorum ki:

Beni öldürdükten sonra yaşayamayacaksınız. Kahhar bir el ile bu fâni cennetinizden ve mahbubunuz olan dünyadan tard edilip ebedî zulümata çabuk atılacaksınız. Arkamdan pek çabuk sizin nemrudlaşmış reisleriniz gebertilecek ve yanıma gönderilecek. Ben de huzur-u İlahi’de yakalarını tutup (adalet-i İlahiye onları esfel-i safiline atmakla) intikamımı alacağım.

Ey din ve ahiretini dünyaya satan bedbahtlar, yaşamanızı isterseniz bana ilişmeyiniz, ilişseniz, intikamım muzaaf bir surette sizden alınacağını biliniz, titreyiniz! Ben rahmet-i İlahiye’den ümid ederim ki, mevtim hayatımdan ziyade dine hizmet edecek ve ölümüm başınızda bomba gibi patlayıp, başınızı dağıtacak. Cesaretiniz varsa ilişiniz. Yapacağınız varsa göreceğiniz de var!” deniliyor ve bir ayetle bitiriliyor.

(4)

<p class="takdim">[Mahkeme aleyhimde yazmış. Halbuki onları ifratla ittiham eden bir fıkradır.]</p>

Ankara’da Mustafa Kemal’in şiddet ve hiddetle divan-ı riyasete girip: “Seni buraya çağırdık ki, bize yüksek fikir beyan edesin. Sen geldin namaza dair şeyleri yazdın, içimize ihtilaf verdin!” dediğini, Said’in de ona: “Namaz kılmayan haindir; hainin hükmü merduttur.” dediğini, sonra Mustafa Kemal bir nevi tarziye verip hiddetini geri aldığını ve Mustafa Kemal’in hissiyatını ve prensiplerini rencide ettiği halde kendisine ilişmemesini ve bu cebbar kumandanların adeta Eski Said’den korkmalarının Risale-i Nur’un ilerideki kahraman şakirdlerinin şahs-ı manevisinin harika bir kuvveti ve Risale-i Nur’un parlak bir kerameti olduğu yazılıyor.

(5)

<p class="takdim">[Aleyhimizde yazılan, fakat mahkemeyi mesul eden bir fıkradır.]</p>

“Ayasofya’yı puthane ve Meşihatı kızların lisesi yapan bir kumandanın keyfî, kanun namındaki emirlerine fikren ve ilmen taraftar değiliz ve şahsımız itibarıyla amel etmiyoruz.” denilmektedir.

29.8.1948 tarihli dilekçesinde: “Bir fikir kalbime gelmiş, şöyle ki: Hükümet beni tam himaye ve bana yardım etmesi, milletin maslahatına ve vatanın menfaatına çok lüzumlu iken beni sıkması, ima eder ki; benim ile mücadele eden gizli zındıka komitesiyle, şimdi onlara iltihak eden komünist komitesinden bir kısmı, ehemmiyetli resmi makamları elde ederek karşıma çıkıyorlar. Hükümet ise, ya bilmiyor, ya müsaade ediyor. Kahraman bir milletin ebedî bir medar-ı şerefi ve Kuran ve cihad hizmetinde dünyada bir pırlanta gibi pek büyük bir nişanı ve kılınçlarının pek büyük ve antika bir yadigarı olan Ayasofya Camii’ni puthaneye ve Meşihat Dairesini kızların lisesine çeviren bir adamı sevmemek bir suç olmasına imkan var mıdır?”

(6)

<p class="takdim">[Mahkemenin Said’i cezalandırmak için en kuvvetli tahmin ettikleri fıkradır. Said’in gizli düşmanlarına karşı Denizli Mahkemesi’nde istimal ettiği bu sözünü, mahkeme bütün bütün yanlış mana vererek devlete ve hükümete çevirip tecziyeye sebep göstermiş.]</p>

“Bu inkılabları mevki-i meriyete koyan devletin bir kısım yeni kanunlarına; cebr-i keyfî-i küfrî, cumhuriyete; istibdad-ı mutlak, rejime; irtidad-ı mutlak ve bolşeviklik ve medeniyete; sefahet-i mutlaka demiş.”

(7)

<p class="takdim">[Mahkemenin kararnamesinde hayret ve takdir ile yazılan bir fıkradır.]</p>

Risale-i Nur’u yazmanın uhrevî ve dünyevî pekçok faideleri olduğu, bunların da:

1- Ehl-i dalalete karşı manen mücahede etmek...
2- Üstadına neşr-i hakikatta yardım etmek...
3- Müslümanlara iman cihetinde hizmet etmek...
4- Kalem ile ilmi tahsil etmek...
5- Bir saati bir sene ibadet hükmüne geçen tefekkürî ibadet yapmak...
6- İman ile kabre girmektir.

Dünyevi Faideleri:

1- Rızıkta bereket...
2- Kalbde rahat ve sürur...
3- Maişette suhulet...
4- İşlerinde muvaffakiyet...
5- Talebelik faziletini almakla, bütün Risale-i Nur Talebelerinin dualarına hissedar olmak,

olduğu ve bunların yakında gençlik tarafından idrak olunup üniversitenin bir Nur mektebi haline döneceği yazılıyor.

(8)

<p class="takdim">[Medar-ı hayrettir ki; bu samimi fedakarlığı suç saymışlar.]</p>

Gizli münafıkların takip ettikleri iki plandan birisi: Benim haysiyetimi kırmak ile güya Nurların kıymeti düşecek. İkincisi: Nur Şakirdlerine telaş ve fütur vermekle Nurların intişarına mani olunacak. Hiç korkmayınız. Milyonlar kahraman başlar feda oldukları bir kudsî hakikata bizim gibi bazı biçarelerin başları da feda olsun.

(9)

<p class="takdim">[Pek acibdir ki; merhum Hasan Feyzi’nin gayet halisane ve ayn-ı hakikat ve vakıa mutabık ve hiç zararı olmayan ve çoklara menfaatli olan takrizini ve medhiyesini bir suç mevzuu diye Nur’un bir mecmuasının ahirinde bulunmasıyla o mecmuanın müsaderesine vesile yapmak istenilmiş.]</p>

Hasan Feyzi’nin bir mektubu vardır. Hulasası: “Ey Risale-i Nur! Senin, hakkın dili ve hakkın ilhamı olup Onun izni ile yazıldığına şüphe yok.” “Ben kimsenin malı değilim. Ben hiçbir kitabtan alınmadım, hiçbir eserden çalınmadım. Ben Rabbanî ve Kuranîyim. Bir Layemutun eserinden fışkıran kerametli bir Nur’um.” “Sen çok feyizli ve rahmetli bir hak kitapsın. Bazı has ve halis talebelerini evliya ve asfiya nişanlarıyla taltif ve tezyin ediyorsun. Hem mahkemelere senin eczaların bir mücrim, bir maznun sıfatıyla değil, belki bir muallim, bir mürebbi ve bir mürşid olarak girmiştir. Her divan-ı adalette en büyük dehşet ve savletini, azamet ve izzetini parlak ve şaşaalı bir surette gösterdin. Onları da iman ve Kuran suyuyla yıkadın.”

“Ey Risale-i Nur’un bir hadimi ve tercümanı olan Üstadım! Allah’ın abdi ve İmam-ı Ali’nin (r.a.) manevi veledi ve Gavs-ı Azam’ın (k.s.) müridi olan Üstadım! Beni huzur-u âli-yi irfanına çıkar. İşte ancak bir kilo kadar olan bir aylık erzakı ve zahiresi paket halinde kağıtta sarılı ve çivide asılı duruyor. O yokluk içinde tükenmez bir varlığa kavuşuyor. Hediye ve behiyeleri almaktan çekiniyor, zekat ve sadakaları, teberrük ve teberruları alsa idi, bu gün bir milyon servet sahibi olurdu.”

(10)

<p class="takdim">[Risale-i Nur tesmiyesinin dokuz sebepleri içinde yalnız birisine ilişmişler. Nur isimli has şakirdlerinden göremiyoruz demişler. Haşiyede cevap verildiği gibi, şimdi de Nuri Benli ve Küreli Saatçi Nuri, Nur hizmetinde mümtazdırlar. Demek tenkid edemiyorlar. Cüzî bahanelere mecbur oluyorlar.]</p>

Yirmi Altıncı Söz Risalesi’nde, otuz üç adet Sözlerin ve otuz üç adet Mektubların, otuz bir adet Lemaların ve on üç adet Şuaların mecmuuna Risale-i Nur denilmesinin sırrı şudur ki, bütün hayatımda Nur kelimesi her yerde bana rast gelmiş.

Ezcümle: Karyem Nurs’dur, merhum validemin ismi Nuriye’dir. Nakşî üstadım, Seyyid Nur Muhammed’dir. Kadirî üstadlarımdan Nureddin, Kuran üstadlarımdan Nuri, talebelerimden benimle en ziyade alâkadar Nur isimli bulunanlarıdır. “Ne gariptir ki, mühim Nur Şakirdleri arasında Nuri isimli kimseye rastlanmamaktadır.” [^1] Hem kitaplarımı en ziyade izah ve tenvir eden Nur temsilleridir. Hem hakaik-ı İlahiyede müşkilatımın ekserini halleden esma-i hüsnadan Nur ism-i nuranîsidir. Hem Kuran’a şiddet-i sevk ve inhisar-ı hizmetim için hususi imamım Osman-ı Zinnureyn’dir. (r.a.)

(11)

<p class="takdim">[Hücumat-ı Sitte ve Zeyli hem yirmi sene evvel hem şiddetli ve zalimane bir tecavüze karşı hem gayet mahrem hem mahkemeleri görmüş hem hiddet zamanında yazılmış hem İkinci Harb-i Umumi zamanı, o hiddeti haklı göstermişken; şimdi yazılmış bir suç sayıp müsadere etmek adaletten çok uzaktır.]</p>

Hücumat-ı Sitte’nin Zeyli başlıklı yazı: “İstikbalde gelecek nefret ve tahkirden sakınmak için şu mahrem zeyl yazılmıştır. Yani, “Tuh, o asrın gayretsiz adamlarına!” denildiği zaman, yüzümüze tükürükleri gelmemek veyahut silmek için yazılmıştır. Avrupa’nın insaniyetperver maskesi altındaki vahşi reislerinin sağır kulakları çınlasın ve bu vicdansız gaddarları bize musallat eden o zalimlerin görmeyen gözlerine sokulsun. Bu asırda yüz bin cihette yaşasın cehennem dedirten mimsiz medeniyetperestlerin başlarına vurulmak için yazılmış bir arzuhaldir.” yazısıyla başlıyor.

“Bu yakınlarda ehl-i ilhadın perde altındaki tecavüzleri gayet çirkin bir suret aldığından çok biçare ehl-i imana ettikleri zalimane ve dinsizcesine tecavüz nevinden, hususi ve gayr-ı resmî kendim tamir ettiğim bir mabedimde bana ve hususi bir-iki kardeşimle hususi ibadetime ve gizli ezan ve kametimize müdahale edildi. ‘Ne için arabî kamet ediyorsunuz ve gizli ezan okuyorsunuz’ denildi. Sükutta sabrım tükendi. Kabil-i hitap olmayan öyle vicdansız alçaklara değil, belki milletin mukadderatıyla keyfî istibdat ile oynayan bir kısım firavun-meşreb gizli komitenin başlarına derim ki:

Ey ehl-i bida ve ilhad! Altı sualime cevab isterim. Birincisi: Dünyada hükümet süren, hükmeden her kavmin hatta insan eti yiyen yamyamların ve vahşi canavar çete reislerinin dahi bir usulü var. Bir düstur ile hükmeder. Siz hangi usul ile bu acib tecavüzü yapıyorsunuz? Kanununuzu ibraz ediniz. Yoksa bazı alçak memurların keyiflerini kanun mu kabul ediyorsunuz? Böyle hususi ibadette kanun olmaz.”

(12)

<p class="takdim">[Medar-ı teessüftür ki; hem eski hem mahrem hem hakikatli olan İşarat-ı Seba’da bir-iki cümleye ilişip müsaderesine ve bize suç yapmaya çalışmışlar. Halbuki o hakikat o kadar kuvvetlidir ki, bütün beşeriyete ve dünyaya ilan edilecek bir maslahat-ı hayat-ı içtimaiyedir.]</p>

Dünyada en büyük ahmak odur ki; dinsiz serserilerden terakkiyi ve saadet-i hayatiyeyi beklesin. Böyle ahmaklardan mühim bir mevkiyi işgal eden birisi demiş ki: “Biz Allah Allah diye diye geri kaldık. Avrupa top tüfenk diye diye ileri gitti.” Bu ahmakların arkasında bedbaht gafiller de bulunduğundan deriz ki: Ey biçareler! Bu dünya bir misafirhanedir. Madem ölüm var, kabre girilecek. Bu hayat gidiyor, bâki bir hayat geliyor. Bir defa ‘top, tüfenk’ denilse, bin defa ‘Allah Allah’ demek lazım gelir.

(13)

<p class="takdim">[Mucib-i hayrettir ki: On Altıncı Lema’da bizim lehimizde olan bir cümleyi aleyhimize çevirip o kıymettar menfaatli risalenin müsaderesine meyil göstermişler.]</p>

On Altıncı Lema’dan: Harb belası bizim hizmet-i Kuraniyemize mühim bir zarardır. Kadîr-i Küll-ü Şey bir dakikada bu zulümatlı ve rahmetsiz bulutları izale edip hakaik-ı şeriatı güneş gibi gösterir. Onun rahmetinden bekleriz ki, bize pahalı satmasın. Baştakilerin başlarına akıl ve kalplerine iman versin, o vakit kendi kendine iş düzelir.

“Madem ki sizin elinizdeki nurdur. Nurdan zarar gelmez. Neden arkadaşlarınıza ihtiyat tavsiye ediyorsunuz?” Bu suale karşı muhtasar cevabım şudur: Baştaki başların bir kısmı sarhoştur; okumaz, okusa da anlamaz, yanlış mana verip ilişir. İlişmemek için aklı başına gelinceye kadar göstermemek lazımdır. Onun için kardeşlerime tavsiye ediyorum ki: İhtiyat etsinler, naehillerin ellerine hakikatleri vermesinler.” denilmektedir.

(14)

<p class="takdim">[Tesettür, Kuran’ın emri ve çok kuvvetli cevabı verilmiş ve eski yazılmış ve cezayı çektirmişken yine bir suç yapmaları ve İhtiyar Lemasından gayet kıymetli ve herkese menfaatli ve Rehber’de yazılmış bir hakikatin yalnız başını yazıp bir suç mevzuu diye müsaderesine yürümek gösteriyor ki; medar-ı tenkid bir şey bulamıyorlar.]</p>

Yirmi Dördüncü Lema’da tesettür hakkında, tesettür Kuran’ın emri olduğunu izahtan sonra: “Mesmuatıma göre merkez-i hükümette çarşı içinde, gündüzde, ahalinin gözleri önünde, gayet adi bir kundura boyacısı, dünyaca rütbeten büyük bir adamın açık bacaklı karısına sarkıntılık etmesi, tesettür aleyhinde olanların hayasız yüzlerine bir şamar vuruyor.” denilmektedir.

Yirmi Altıncı Lema’da ihtiyarlar hakkında; “Ankara’nın eskimiş kalesinin başına çıktım. O kale tahaccür etmiş hadisat-ı tarihiye suretinde bana göründü. Benim ihtiyarlığım, kalenin ihtiyarlığı, şanlı Osmanlı Devleti’nin ihtiyarlığı, hilafet saltanatının vefatı bana gayet hazin geldi. Firkatli bir halet içinde geçmiş zamanın derelerine ve gelecek zamanın tepelerine baktım. Mazi, teselli yerine dehşet verdi; istikbal, benim ve emsalimin ve nesl-i âtinin büyük ve karanlık bir kabri suretinde göründü. Hazır günüme baktım. Ölümle bir hareket-i mezbuhanenin ıztırabını çeken cismimin cenazesini taşıyan bir tabut suretinde göründü.” denilmektedir.

(15)

<p class="takdim">[Onlar bunu çok takdir etmeleri lazım iken tenkid etmişler, suç mevzuu yapmışlar.]</p>

“Darü’l-Hikmeti’l-İslamiye’de aldığım maaştan çoğunu sarfetmiştim. Az bir kısmını hacca gitmek için sakladım. O cüzî para iktisad ve kanaat bereketiyle bana kafi geldi. Yüz suyumu döktürmedi. O mübarek paradan biraz daha var.” deniliyor.

Yirmi İkinci Lema, mahrem işaretli ve “En has ve halis ve sadık kardeşlerime mahsustur.” kayıtlıdır. “Birinci İşaret: Sen ehl-i dünyanın dünyasına karışmadığın halde, nedendir ki onlar her fırsatta senin ahiretine karışıyorlar? Bu suale cevap verecek Isparta vilayetinin hükümeti ve bu vilayetin milletidir.”

(16)

<p class="takdim">[Şefkat-i imaniyeden gelen bu masumane ve halisane ve hayretkarane ümit ve arzu ve temenniyi bir suç tevehhüm edenler, elbette kendileri suçludurlar.]</p>

Said imzalı bir mektupta; “Yedi yaşından on yaşına kadar masum çocuklar, faytonla gezdiğim vakit, beni görünce koşuşup ellerime sarılmalarının hikmeti nedir? diye hayret ediyordum. Birden ihtar edildi ki; küçük masumlar taifesi bir hiss-i kablelvuku ile Risale-i Nur’la saadet bulacaklarını ve tehlike-i maneviyelerden kurtulacaklarını hissettiklerini anladım.” denmektedir.

(17)

<p class="takdim">[Bu fıkra başta lehimde ve ahirde bir arzu ve bir temenni iken suç saymak insaftan hariçtir.]</p>

Bir kısım ayetler ve hadislerin müttefiken bu asırda bir hakikat-ı nuraniyeye işaret ettikleri ve ahirzamanda gelecek bir müceddid-i ekberi gösterdikleri ve o gelecek zatın ve cemiyetinin üç vazifesinden en ehemmiyetlisi imanı kurtarmak olduğu ve şeriatı ihya ve hilafeti tatbik gibi çok geniş dairede hükmeden bu iki vazifesini nazara almamalarının zararsız olduğu fakat Nur’un muarızlarının, hususen siyasi taifenin tenkidine ve hücumuna vesile olabileceği, onun için kendisinin müdakkik kardeşimizin risaleciğinin bir kısmını ve bazı cümlelerini kaldırıp tadil ederek göndereceği yazılıyor.”

Said Nursî imzalı bir mektubta: Daru’l-Fünun’a inkılab eden Harbiye Nezareti’nin kapısındaki;

<p class="arabic" dir="rtl" title="Meal: “Şüphesiz biz, sana apaçık bir fetih ihsan ettik.... Ve Allah sana, şanlı bir zaferle yardım etsin.” [Fetih Sûresi, 48:1,3]">اِنَّا فَتَحْنَا لَكَ فَتْحًا مُبِينًا * وَيَنْصُرَكَ اللّٰهُ نَصْرًا عَزِيزًا</p>

hatt-ı Kuraniye’nin üzeri mermer taşlarla kapatılmışken, meydana çıkarılması şimdi yeniden hatt-ı Kuranîye bir numune-i müsaade ve Risale-i Nur’un takip ettiği maksadına bir vesile ve Üniversitenin bir Nur medresesi olmasına işaret olarak gösterilmektedir.

(18)

<p class="takdim">[Tekbiratü’l-Hüccac mektubumda hakikat ve izahıma karşı tenkidlerine, Hüsrev’in ahirdeki haşiyesi tam cevaptır.]</p>

Said Nursî imzalı “Tekbiratü’l-Hüccac fî Arafat” başlıklı mektupta; “Nur’un ehemmiyetli bir kısım şakirdleri pek musırrane olarak ahirzamanda gelen Âl-i Beyt’in büyük bir mürşidi seni zannediyorlar. Sen de onların fikirlerini musırrane kabul etmiyorsun, çekiniyorsun. Bu bir tezattır. Hallini isteriz.” diye sormaları sebebiyle onlara cevap olmak üzere; Bundan sonra gelecek Mehdi-i Resul’ün temsil ettiği kudsî cemaatın şahs-ı manevisinin üç vazifesi olduğu, bunların; imanı kurtarmak, hilafet-i Muhammediye (A.S.M) ünvanıyla şeair-i İslamiye’yi ihya etmek ve inkılabat-ı zamaniye ile çok ahkam-ı Kuraniye’nin ve şeriat-ı Muhammediye’nin (A.S.M) kanunlarının bir derece tatile uğramasıyla o Zat bu vazife-i uzmayı yapmağa çalışır. Nur Şakirdleri birinci vazifeyi tamamıyla Risale-i Nur’da gördüklerinden ‘ikinci, üçüncü vazifeleri de, buna nisbeten ikinci, üçüncü derecededir’ diye Risale-i Nur’un şahs-ı manevisini haklı olarak bir nevi Mehdi telakki ediyorlar. Bir kısmı, o şahs-ı manevinin bir mümessili olan biçare tercümanını zannettiklerinden bazen o ismi ona da veriyorlar. Hatta evliyanın bir kısmı, keramet-i gaybiyelerinde Risale-i Nur’u aynı o ahirzamanın hidayet edicisi olduğu, bu tahkikatla, tevil ile anlaşılır diyorlar, iki noktada bir iltibas var; te’vil lazımdır.

**Birincisi:** Âhirde iki vazife, gerçi hakikat noktasında birinci vazife derecesinde değiller. Fakat hilafet-i Muhammediye (A.S.M) ve ittihad-ı İslam avamda ve ehl-i siyasette, hususen bu asrın efkarında o birinci vazifeden bin derece geniş görünüyor. Gerçi her asırda hidayet edici bir nevi Mehdi ve müceddid geliyor ve gelmiş. Fakat her biri üç vazifeden birisini bir cihette yapması itibarıyla ahirzamanın büyük Mehdisi ünvanını almamışlar.

**İkincisi:** Âhirzamanın o büyük şahsı Âl-i Beyt’ten olacak. Gerçi manen ben Hazret-i Ali’nin (r.a.) bir veled-i manevîsi hükmündeyim. Ondan hakikat dersini aldım. Ve Âl-i Muhammed (A.S.M) bir manada hakiki Nur Şakirdlerine şamil olmasından ben de Âl-i Beyt’den sayılabilirim. Fakat Nur’un mesleğinde hiçbir cihette benlik, şahsiyet, şahsi makamları arzu etmek, şan ve şeref kazanmak olmaz. Nurda ihlası bozmamak için uhrevî makamât dahi bana verilse, bırakmaya kendimi mecbur bilirim diye yarı muvafakat şeklinde bir cevap verilmekte [^2] ve bu Mehdilik teklifi açık ve keskin olarak reddedilmemektedir.

(19)

<p class="takdim">[Bu fıkradaki hadiseler vakıa mutabık ve acib bir tarzda: Beni mahzun etmeyiniz, zemin hiddet eder dediğimden üç dakika sonra zelzele olmasını, hayret ve taaccüble tahsin etmek, şefkatin iktizası olduğu halde medar-ı tenkid yapmışlar, halbuki medar-ı tenkid olamaz.]</p>

“Dört saat ifadesi alınıp sıkıntı çekmesinden on saat sonra, adeta aynı zamanda iki milyon lira zarar veren maarif yangını gösterdi ki; Risale-i Nur belaların define bir vesiledir ki, Nurlara hücum edildi, bela yol buldu, geldi.” denilmektedir.

Yüz kırk bir numaralı mektupta: Dört buçuk saat ifadesi alındıktan sonra, Ankara’da maarif dairesinin ve otomobil garajının, İzmir’de bir fabrikanın, Adana’da büyük bir binanın yanmasından bahisle bunun bir tesadüf olmadığı ispata kalkışıldıktan sonra, “Beni Risalelerimden mahrum etmeyiniz. Yoksa hem bana hem bu vatana yazık olur, zemin zelzele ile hiddet eder, dediğinden üç dakika sonra üç saniye devam eden zelzele, zeminin hiddeti ve ateş ile maarif dairesini sarması, mahkemece dört defa ispat edilen çok defa zelzelenin Risale-i Nur’a ve şakirdlerine taarruzları zamanına gelmesi tesadüf olamaz. Risale-i Nur’un bu memlekette belanın define vesile olduğu çok hadiselerle tahakkuk etmiştir.” denilmektedir.

Yüz kırk yedi numaralı mektubta: Bu defa bize hücumları aynı zamanında kış çok hiddet etti, şiddetli soğuk ve fırtına ile havanın kızdığı gösterdi ki; hücumların durmasıyla ve Nurcuların ferahlanmasıyla zemherir günlerinin, nevruz günleri gibi gülmeye başlaması... Ve maarif dairesinin yanması küllî bir tokattır.

(20)

<p class="takdim">[Tebrik ve aferin ile mukabele edilecek bir hale itiraz nazarıyla bakılmaz.]</p>

Bu defa bana mahkemede sordukları çok manasız sualler içinde “Ne ile yaşıyorsun?” dediler. Dedim ki: İktisad bereketiyle. Bir vakit Isparta’da bir Ramazan’da; bir ekmek, bir kilo torba yoğurdu, bir kilo pirinç ile yaşayan bir adam maişet için dünyaya tenezzül etmez ve hediyeyi de kabul etmeğe mecbur olmaz dedim.

(21)

<p class="takdim">[Zübeyir’in mahkemede okuduğu müdafaası gibi parlak medhiyesi inşaallah onları takdir ve tahsine sevketmiş ki, taaccüple kararnamede yazmışlar.]</p>

Zübeyir Gündüzalp’ın daktilo ile yazdığı “Gençliğimiz, hak ve hakikati öğreten malumat ve en yüksek ahlak istiyor.” adlı bir formasında;

Onuncu sahifede: Risale-i Nur yirminci asrın Müslümanlarını ve bütün insanları koyu fikir karanlığından kurtarmak için müellifinin kendi ihtiyarıyla değil, büyük yaratıcımızın ihtarıyla yazılmış bir şaheserdir.

On ikinci sahifede: Risale-i Nur’a hizmet eden birisine denilse; Risale-i Nur yerine şu kitapları kopya et de, Ford’un servetini sana vereyim. O, Risale-i Nur satırlarından kaleminin ucunu bile kaldırmadan şöyle cevap verir: “Dünya servet ve saltanatının hepsini verseniz kabul etmem.”

On beşinci sahifede: Dürüst fikirli yazarlara bağlılığımızın derecesi yüz ise, Bediüzzaman gibi dünya ve ahiretimize rehberlik eden büyük bir şahsiyete bir kentrilyondur, sonsuzdur.

Yirminci sahifede: Risale-i Nur’un şahs-ı manevisi, asrın ictimaî ve ruhî ve dinî hastalıklarını teşhis etmiş ve müzminleşmiş ictimaî illetleri tedavi edecek şekilde Kuran-ı Hakîm’in hakikatlerini İlahî bir emirle, bu zamanda yaşayan bütün insanlara arz etmiştir.

Kırk dördüncü sahifede: Bediüzzaman, bu risaleleri bir sene okuyan bu zamanın mühim bir alimi olabilir demiştir. Evet, öyledir.

Elli dördüncü sahifede: “Risale-i Nur okuyan hakimlerin isabetsiz karar verdikleri görülmüyor.” denilmektedir.

(22)

<p class="takdim">[Bu gelen parça tam lehimde ve ayn-ı hakikat iken kararnamede suç mevzuları içine konulmamalı idi.]</p>

Ahmed Feyzi’nin eserinin bir kısmını tadil ettiğini fakat bir kısmının da aceleye geldiğinden tadil edemeden gönderdiğini, “Dine ve terbiye-i Muhammediye’ye (A.S.M) zehir diyen Saraçoğlu’nu bırakıp hakikat-ı Kuraniye’yi güneş gibi gösteren Siracü’n-Nur ile münakaşa etmek, onun müsaderesine yardım etmek demek olduğunu beyan ediyoruz.” denmektedir.

Mahkemeye tarihsiz ibraz ettiği bir müdafaasında neticeten: Kendisinin ve şakirdlerinin siyasetle iştigal etmediklerini, tecavüz olarak gösterilen yazıların mahrem olduklarını, vicdan ve tefekkür hürriyeti mevcut olduğunu, bunların bazı kanunları tenkid mahiyetinde de görünse suç teşkil etmeyeceğini, ele alınan birçok risalelerin eskiden yazılmış olduğunu, bilirkişi tetkikatından geçerek zararsız bulunduklarının tespit olunduğunu, evvelce de Eskişehir Mahkemesi’nde bunlardan dolayı mahkumiyet kararı verildiği gibi, Denizli Mahkemesi’nde de beraat ettiklerini, artık bir daha aynı suçtan dolayı mahkeme edilmelerinin doğru olmadığını, kendisinin ve gerekse Nur Şakirdlerinin şimdiye kadar asayişi bozacak hareketlerde bulunmadıklarını, Beşinci Şua’da isim tasrih etmemesine ve maksadının sadece ihbardan ibaret olmasına göre bunların da bir suç teşkil etmeyeceğini ileri sürerek savunmuştur.

Bu numunelere daha kıyas edilsin...

*Said Nursî*

***
[^1]: O zaman öyle idi. Şimdi yirmi sene oldu.
[^2]: Ey insafsız heyet! Bundan daha keskin red cevabı nasıldır? (Nur Talebeleri namına, Hüsrev)
