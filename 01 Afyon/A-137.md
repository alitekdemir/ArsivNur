---
title: "Afyon 137 : On aydan beri, münafıklar bir resmî memuru elde edip.."
no: 137
id: "A-137"
konu: "On aydan beri, münafıklar bir resmî memuru elde edip.."
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 137 : On aydan beri, münafıklar bir resmî memuru elde edip..

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık Kardeşlerim!

On aydan beri, münafıklar bir resmî memuru elde edip bütün desiseleriyle yaptıkları hücum en küçük bir şakirdi bile sarsmadı. O iftiraları hiç hükmündedir. İsbat ettiğimiz onun yüz planına karşı, bir gazetenin sabık valinin tekaüde sevkini bir mektubumuzda bulup hılâf-ı vâki’dir diye bir tek yanlış bulmuş. Halbuki o, gazeteye aittir. Her ne ise; böylelerden böyle iftiralar, binden bir tesiri bizde olmadığı gibi, inşallah daire-i Nur’da dahi zararı olmayacak.

Size söylediğim gibi o memur, hem ... hem ... hem... Onun için hiç merak etmeyiniz.

Hem onun iftiranamesine çok ehemmiyet vermeyiniz, zihninizi bulandırmasın. Eğer müdafaatımda cevabı bulunmayan kanunî noktalar varsa kısa cevap verirsiniz.

Hem deyiniz : “Kardeşimiz Said der ki: Bizi ve Nurları beraat ettiren üç mahkemeyi kızdırmamak, tenkis etmemek için o garazkarane iddianameye karşı cevap verip ehemmiyet vermeyeceğim. Büyük müdafaatım; hususan on vecihle kanunsuzluğa tam ve mükemmel bir cevaptır.”

*Said Nursî*
