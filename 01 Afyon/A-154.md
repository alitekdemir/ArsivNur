---
title: "Afyon 154 : Mahkemelerini başka yere nakletmek isteğinin bazı sebepleri"
no: 154
id: "A-154"
konu: "Mahkemelerini başka yere nakletmek isteğinin bazı sebepleri"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 154 : Mahkemelerini başka yere nakletmek isteğinin bazı sebepleri

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık Kardeşlerim! Mahkememizi başka yere nakletmek esbab-ı mucibesinden yalnız bir-ikisine işaret etmeye bir ihtar aldım ki, siz ve avukatlarımıza bir mehaz olsun.

**Birincisi**: Burada dehşetli bir mana hükmediyor ki, çok muktedir üç avukatımızın haklı kanunî müdafaatlarını ve heyet-i hâkimenin çok ümid ve itimad ettiğimiz hüsn-ü niyetlerini geri bıraktı. Ve hiç emsali bulunmayan bir uzun tecrid-i mutlakta mecbur olduğum hukukumu müdafaadan beni menetmekle mesele bir iken arkadaşlarımla teması yasak edip beni insafsız ve kanunsuz tam perişan etmek ve mahkemelerde şahlar, adi adamlar ve muvafıklar ve muhalifler, hatta en muzır dinsizler ve vatanperver dindarlar beraber bulunup garazsız ve hissiyat karışmadan muhakeme oldukları halde burada;

Gâh “O Kürddür, ne için ona talebe oldunuz?” Gâh “O Şafiidir.”

Bazen “O, Mustafa Kemal aleyhindedir, onun dersini dinlemeyiniz.” Bazen “Onun dostları müfritane onu medhediyorlar, elini öpmeyiniz” yani ihanet ediniz ve çürütünüz.

Gâh bir adamın (İbrahim Kantar gibi) mahkemeye gelmemesiyle, otuz-kırk masumun mahkemelerini tehir ve mevkufiyetlerini devam ettiriyorlar.

Gâh “Belki bir-iki şakird daha var” diye sırf kanunsuz on beş günde Temyiz hakkımız iken, iki ay belki niyetlerince altı ay tehir etmek ve on bir ay beni tecrid etmek, konuşturmadan her bir günde Denizli hapsinde bir ay kadar azap vermek ve masum şakirdlerin ayn-ı hakikat ve kuvvetli müdafaatlarına hiç ehemmiyet vermemek kati gösteriyor ki; hakikat-ı adaletin zıddı bir mana burada hükmediyor ki, bu iş böyle oluyor.

*Said Nursî*
