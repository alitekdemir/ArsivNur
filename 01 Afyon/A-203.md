---
title: "Afyon 203 : Müteaddit dilekçe pullarına verilen para benim borcumdur"
no: 203
id: "A-203"
konu: "Müteaddit dilekçe pullarına verilen para benim borcumdur"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 203 : Müteaddit dilekçe pullarına verilen para benim borcumdur

Aziz Kardeşlerim!

Bu sene fiyatı yedi banknot hem ikinci defa daha bu kadar gidecek. Hem şimdiye kadar müteaddit istidâlar pullarına verilen para büyük yekün teşkil eder. Benim borcumdur, ben veremeye mecburum. Hatta sizin de -elimde gelseydi- ben verecektim. Fakat Isparta’da ehemmiyetli eşyalarımı ve minderler ve kilim ve antika seccademi vesaire satıldı. Bütün ihtiyat paramı -ki elli banknot idi- o eşyanın fiyatıyla -ki yüz banknottu- o satan adamlara emniyet edip verdim, ta bir kardeşimiz olan Terzi Mehmed’e emanet bıraksınlar. Şimdi haber aldım ki bırakmamışlar, demek bana hıyanet etmişler. Ben o paraları istedimki böyle lüzumlu işlere sarf edeyim. Madem gelmedi, bu masrafları benim hesabıma kaydediniz, borcum olsun.
