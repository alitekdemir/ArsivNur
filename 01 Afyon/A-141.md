---
title: "Afyon 141 : Nurları tezyif eden o zalimler, bu vatan ve millete musibettir"
no: 141
id: "A-141"
konu: "Nurları tezyif eden o zalimler, bu vatan ve millete musibettir"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 141 : Nurları tezyif eden o zalimler, bu vatan ve millete musibettir

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık Kardeşlerim!

**Evvelen**: Ben sizi merak ederim. Rahatınız nasıldır?

**Saniyen**: Beni merak etmeyiniz. Ümidimizin haricinde emsalsiz bir zulüm ve garazla Risale-i Nur’a hiddet ve kanun namına kanunsuzlukla tecavüzle soğuk muamele ile Nur Şakirdlerini ağlatmalarına, aynı zamanda kışın bu vakitte emsalsiz kar ve soğuk ile hiddeti ve ağlaması ve ağlatması tevafukunda tesadüfi olmadığını ve tevkifimiz ve Nur’un müsadere zamanında geçen kışın aynı hiddetine benzer tevafuk ederek zeminin zelzele ile, “Nur’un bir sadaka-i makbule hükmünde olduğuna işaretini inkar eden ve vatan namına, vatanın bir medar-ı saadeti olan Nurları tezyif eden o zalimler, bu vatan ve millete musibettir.” diye işaret eder. Fakat yazık ki, şahsına değil, masumlara dokunur. Büyük hatalar Mahkeme-i Kübra’ya bırakılmasından, öyleler muvakkaten ceza görmüyorlar.

*Said Nursî*

## Bundan evvelki mektubun tetimmesidir

**Birincisi**: “Geçici şeylerin kıymeti, ehemmiyeti yok” bir darb-ı meseldir. Hususen o geçici musibetlerin çok ve bâki manevî faideleri kazandıranı olsa, sıkıntısının hiç kıymeti yok.

**İkincisi**: Kafir, münafıklar, Yahudi, Nasrani şiddetle Kuran aleyhinde oldukları halde Sahabelerin alâka-i imaniyelerine ve Kuran’ın kıymetine hiçbir zarar hatta vesvese vermediği gibi; garazkarların dahi Nurlara tezyifleri hiç kıymeti olmaz.

**Üçüncüsü**: Sizler az zamanda pek uzun zaman, belki bir kısmınız yüz sene kadar vazife görmüşsünüz. Ve yazılarınız dahi bedelinize o vazifenizi etrafta mükemmel yapıyor. Onun için vazife-i İlahiyeye karışmayıp, kaza ve kaderine razı olmak lazımdır.

**Dördüncüsü**: Bu fânilerin, bize fenalıklarına karşı pek yakında kabir azabı ve intikam-ı İlahî ve Cehennem ateşi, bizim hiddet ve intikamımıza ihtiyaç bırakmıyor. Hem bu mazlumiyetimizi bilenden yüzde doksanı hem bize cidden acıyor, dualarıyla yardım ederler. Hem zalimlere hiddetle beddua edip bize muavenet ederler.

**Beşincisi**: Eğer biz şimdi çıksak, tam ve hazin bir iftirak olur. Hem bizi rahat bırakmazlar...

(Daha yazacaktım. Bir hal mani oldu.)
