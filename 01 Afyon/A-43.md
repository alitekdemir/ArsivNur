---
title: "Afyon 43 : Müdafaa nüshalarının dağıtımı"
no: 43
id: "A-43"
konu: "Müdafaa nüshalarının dağıtımı"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 43 : Müdafaa nüshalarının dağıtımı

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık Kardeşlerim!

Beni merak etmeyiniz, ben sizinle beraber bir binada bulunduğumdan bahtiyarım, memnun ve mesrurum. Şimdi vazifemiz, bir müdafaa nüshası Isparta’ya gitsin. Mümkün ise hem yeni hurufla hem makine ile eski huruf yirmi nüsha çıksın. Hatta oranın müdde-i umumuna gösterilsin. Hem bir nüsha avukatımıza bizzat verilsin ve ayrı bir nüsha da müdüre verip ta onu da dava vekilimize o versin.

Hem Ankara makamâtına yeni harfle ve beraber eski harfle, Denizli’de olduğu gibi gönderilecek. Mümkün ise beş nüsha makamâta hazırlansın. Çünkü müsadere edilen Nurlar, eski harfle o makamâta, hususan Diyanet Riyaseti heyetine gönderilmiş, sonra buraya gelmiş.

Hem vekilimiz Ahmed Bey’e haber veriniz ki, müdafaayı makine ile yazdığı vakit sıhhatine pek çok dikkat etsin. Çünkü ifadelerim başkasına benzemiyor. Bir harfin ve bazen bir noktanın yanlışıyla bir mesele değişir, mana bozulur. Hem buraya gelen iki makine, size müsaade verilmezse geri gitsin. Hem siz telaş edip sıkılmayınız, meyus olmayınız.

<p class="arabic" dir="rtl" title="Meal: “Gerçekten, güçlükle beraber bir kolaylık vardır.” [İnşirah Sûresi, 94:6]">اِنَّ مَعَ الْعُسْرِ يُسْرًا</p>

sırrıyla, inayet-i İlahiye inşallah çabuk imdadımıza yetişir.

*Said Nursî*
