---
title: "Afyon 120 : Meselemizin tehirinde hayır var"
no: 120
id: "A-120"
konu: "Meselemizin tehirinde hayır var"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 120 : Meselemizin tehirinde hayır var

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık , Sarsılmaz Kardeşlerim!

**Evvela**: ُ<span class="arabic" dir="rtl" title="Meal: “Hayr, Allah’ın takdir ettiğindedir.”">اَلْخَيْرُ فِيمَا اخْتَارَهُ اللّٰهُ</span> sırrınca meselemizin tehirinde hayır var. Kalbim ve Nurların serbestiyeti öyle istiyordu. Siz hem birbirinizi teselli hem kuvve-i maneviyeyi takviye hem tatlı sohbetle müzakere-i ilmiye hem Nurların yazması ve mütalaalarıyla bu geçici zahmetin noktasını siler, rahmet yapmaya, bu fani saatleri baki saatlere çevirmeye muvaffak olursunuz İnşaallah.

**Saniyen**: Madem bayramlaşmamız mahkemenin muvakkat hapis menzilinde oldu, ben de bayram tatlısı olarak; Konya kahramanı Zübeyir’in bana getirdiği zemzem ile Nurs Karyesi’nin bence çok manidar balını gönderdim. Siz bal matarasına su koyun, karıştırınız. Sonra zemzemi içine bırakınız kemal-i afiyetle içiniz.

*Said Nursî*
