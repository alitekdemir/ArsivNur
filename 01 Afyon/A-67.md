---
title: "Afyon 67 : İtiraznameleriniz ihtiyaten avukatların elinde bulunsa münasiptir"
no: 67
id: "A-67"
konu: "İtiraznameleriniz ihtiyaten avukatların elinde bulunsa münasiptir"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 67 : İtiraznameleriniz ihtiyaten avukatların elinde bulunsa münasiptir

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık Nur Kumandanı Kardeşim!

Şimdi beni konuşturmadıkları için işi sizlere havale ettim. Siz meşveretle münasip gördüğünüzü yaparsınız. Her biri olmazsa da üçer adam kendilerine isnad olunan suça bir hususi itirazname yazsa sizler onu ıslah ve tashihden sonra avukata gösterirsiniz, o da yardım eder, kanuna uydurur. Hem ihtiyaten onların elinde bulunsa münasiptir. Resmen vermek lüzum olsa sonra verilir. Benim evvelce verdiğim itirazname gerçi kafidir. Fakat her biri ayrı bir ithama hedef olmasından hususi bir müdafaası bulunsa zararı olmaz. Siz daha iyi bilirsiniz. Benim dün ve bugün yazdığım pusulalarımı gördünüz mü? Münasip midir?

*Said Nursî*
