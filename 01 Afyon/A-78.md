---
title: "Afyon 78 : Üstadın, talebelerinden mahkeme reisine iletilmesini istediği bir not"
no: 78
id: "A-78"
konu: "Üstadın, talebelerinden mahkeme reisine iletilmesini istediği bir not"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 78 : Üstadın, talebelerinden mahkeme reisine iletilmesini istediği bir not

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık Kardeşlerim!

Evvela, son iki parçayı ya eski harf veya makine harfiyle bera-yı malumat gayr-ı resmî, mahkeme reisine münasip gördüğünüz bir ciddi adamla verdiğiniz vakit ayrı bir pusula da ona yazınız ki:

Said size teşekkür eder, der: “Pencerelerimi açtılar. Fakat hiçbir kardeşim ve hizmetçilerimi, yanıma gelmeye müddei umum müsaade vermiyor. Hem zatınızdan çok rica eder ki, mahkemede bulunan mucizatlı ve antika Kuran’ını ona veriniz ki bu mübarek aylarda okusun. O harika Kuran’ından üç cüzü Diyanet Riyasetine numune için göndermişti, ta fotoğrafla tabına çalışsınlar. Hem onun ile beraber Risale-i Nur’un mahkemedeki mecmualarından birisini sizden istiyor ki, bu tecrid-i mutlakta ve yalnızlıkta ve şiddetli sıkıntılarında mütalaasıyla bir medar-ı tesellisi ve bir arkadaşı olsun. Zaten o mecmua üç-dört mahkeme gördükleri ve ilişmedikleri gibi; hacıların şehadet ve müşahedeleriyle, o büyük mecmualar hem Mekke-i Mükerreme’de hem Medine-i Münevvere’de hem Şam-ı Şerif’de ve Haleb’de hem Mısır Camiü’l-Ezher’indeki büyük alimler çok takdir ve tahsin edip hiç tenkid ve itiraz etmemişler.

*Said Nursî*
