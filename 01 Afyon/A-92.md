---
title: "Afyon 92 : Gizli münafıklara büyük bir yardım olan birbirinize küsmekten vazgeçiniz"
no: 92
id: "A-92"
konu: "Gizli münafıklara büyük bir yardım olan birbirinize küsmekten vazgeçiniz"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 92 : Gizli münafıklara büyük bir yardım olan birbirinize küsmekten vazgeçiniz

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık Kardeşim Re’fet Bey!

Kuran-ı Azimüşşan’ın hürmetine ve alâka-i Kuraniyenizin hakkına ve Nurlar ile yirmi sene zarfında imana hizmetinizin şerefine, çabuk bu dehşetli, zahiren küçük fakat vaziyetimizin nezaketine binaen pek elîm ve feci ve bizi mahva çalışan gizli münafıklara büyük bir yardım olan birbirinize küsmekten ve baruta ateş atmak hükmündeki gücenmekten vazgeçiniz ve geçiriniz. Yoksa bir dirhem şahsî hak yüzünden bizlere ve hizmet-i Kuraniyeye ve imaniyeye yüz batman zarar gelmesi -şimdilik- ihtimali pek kavidir.

Sizi kasemle temin ederim ki; biriniz bana en büyük bir hakaret yapsa ve şahsımın haysiyetini bütün bütün kırsa, fakat hizmet-i Kuraniye ve imaniye ve Nuriye’den vazgeçmese ben onu helal ederim, barışırım, gücenmemeye çalışırım. Madem cüzi bir yabanilikten düşmanlarımız istifadeye çalıştıklarını biliyorsunuz, çabuk barışınız. Manasız, çok zararlı nazlanmaktan vazgeçiniz. Yoksa bir kısmınız Şemsi, Şefik, Tevfik gibi; muarızlara sureten iltihak edip, hizmet-i imaniyemize büyük bir zarar ve noksaniyet olacak. Madem inayet-i İlahiye şimdiye kadar bir zayiata bedel çokları o sistemde vermiş. İnşallah yine imdadımıza yetişir.

*Said Nursî*
