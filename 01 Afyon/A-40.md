---
title: "Afyon 40 : Hapse girmemizin bir ehemmiyetli sebebi, mahkumlara teselli vermektir"
no: 40
id: "A-40"
konu: "Hapse girmemizin bir ehemmiyetli sebebi, mahkumlara teselli vermektir"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 40 : Hapse girmemizin bir ehemmiyetli sebebi, mahkumlara teselli vermektir

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

Aziz, Yeni Kardeşlerim ve Eski Mahbuslar!

Benim kati kanaatim gelmiş ki, buraya girmemizin inayet-i İlahiye cihetinde bir ehemmiyetli sebebi sizsiniz. Yani sizi, Nurların tesellileriyle ve imanın hakikatleriyle bu hapis musibetinin sıkıntılarından ve dünyevi çok zararlarından ve boşu boşuna gam ve hüzün ile giden hayatınızı faydasızlıktan, bâd-i heva zayi olmasından ve dünyanızın ağladığı gibi ahiretinizi ağlamaktan kurtarıp tam bir teselli size vermektir.

Madem hakikat budur, elbette siz dahi Denizli mahbusları ve Nur Talebeleri gibi birbirinize karşı kardeş olmanız lazımdır. Görüyorsunuz ki, bir bıçak içinize girmemek ve birbirinize tecavüz etmemek için dışardan gelen bütün eşyalarınızı ve yemek ve ekmeklerinizi ve çorbalarınızı karıştırıyorlar. Size sadakatle hizmet eden gardiyanlar çok zahmet çekiyorlar. Hem siz beraber teneffüse çıkmıyorsunuz, güya canavarlar ve vahşiler gibi birbirinize saldıracaksınız.

İşte şimdi sizin gibi fıtrî kahramanlık damarını taşıyan yeni arkadaşlar, bu zamanda manevi büyük bir kahramanlık ile heyet-i idareye deyiniz ki: “Değil elimize bıçak, belki mavzer ve rovelver verilse hem emir de verilse; biz bu biçare ve bizim gibi musibetzede arkadaşlarımıza dokunmayacağız. Eskiden yüz düşmanlığımız ve adavetimiz dahi olsa da, onları helal edip hatırlarını kırmamaya çalışacağımıza Kuran’ın ve imanın ve uhuvvet-i İslamiyenin ve maslahatımızın emriyle ve irşadıyla karar verdik” diyerek hapsi bir mübarek dershaneye çeviriniz.

*Said Nursî*
