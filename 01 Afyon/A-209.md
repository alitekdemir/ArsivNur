---
title: "Afyon 209 : Üstad’ın, Kararnameye dair yazılmasını istediği notlar"
no: 209
id: "A-209"
konu: "Üstad’ın, Kararnameye dair yazılmasını istediği notlar"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 209 : Üstad’ın, Kararnameye dair yazılmasını istediği notlar

Yeni bu ((( ))) işaret ile tahsis edilen ve ben öbürlere kağıt koymuşum; yaz. Fakat her fıkranın başında bir-iki satır beyaz kalsın ki, ben mahkemenin bazı sehivlerini yazacağım. Sonra yazılan başlıksızların beyaz kalan başlarında rakamlara göre gelen cümleleri kırmızı yaz.

(1) Medar-ı hayrettir ki bu samimi fedakarlığı suç saymışlar.

(2) Pek acibdir ki merhum Hasan Feyzi’nin gayet halisane ayn-ı hakikat ve vakıa mutabık hiç zararı olmayıp çoklara menfaatli takrizi ve medhiyesi bir suç mevzuu diye Nur’un bir mecmuasının ahirinde bulunmasiyle müsaderesine vesile yapmak istemişler.

(3) Risale-i Nur’un tesmiyesinin dokuz sebebleri içinde yalnız birisine ilişmişler ki “Nur isimli has şakirdlerden görmüyoruz.” Haşiye cevap verdiği gibi şimdi de Isparta Nuri Benli ve Küreli Saatçi Nuri, Nur hizmetinde mümtazdırlar. Demek tenkid edemiyorlar cüzi bahanelere mecbur oluyorlar.

(4) Hücumat-ı Sitte ve Zeyli hem yirmi sene evvel hem şiddetli ve zalimane bir tecavüze karşı hem gayet mahrem hem mahkemeleri görmüş hem bir hiddet zamanında yazılmış hem İkinci Harb-i Umumi zamanı o hiddeti haklı göstermiş iken onu şimdi yazılmış gibi suç sayıp müsadere etmek adaletten çok uzaktır.

(5) Medar-ı teessüftür ki hem eski hem mahrem hem hakikatli olan İşarat-ı Seba’da bir-iki cümleye ilişip müsaderesine ve bize suç yapmaya çalışmışlar. Halbuki o hakikat o kadar kuvvetlidir ki bütün beşeriyete ve dünyaya ilan edilecek bir maslahat-ı hayat-ı içtimaiyedir.

(6) Mucib-i hayrettir ki On Altıncı Lema’da bizim lehimizde bir cümleyi aleyhimize çevirip o kıymettar menfaatli risalenin müsaderesine meyl göstermişler.

(7) Tesettür, Kuran’ın emri ve çok kuvvetli cevabı verilmiş ve eski yazılmış ve cezayı çektirmiş iken yine bir suç yapmaları ve İhtiyarlar Lemasından gayet kıymetli ve herkese menfaatli ve Rehber’de yazılmış bir hakikati yalnız başını yazıp bir suç mevzuu diye müsaderesine yürümek gösteriyor ki medar-ı tenkid bir şeyi bulamıyorlar.

(8) Onlar bunu çok takdir etmek lazım iken tenkid etmeleri ve suç mevzuu yapmışlar.

(9) Şefkat-ı imaniyeden gelen bu masumane ve halisane ve hayretkarane ümid ve arzu ve temenniyi bir suç tevehhüm edenler elbette kendileri suçludurlar.

(10) Bu fıkra da başta benim lehimde ve ahirde bir arzu bir temenni iken suç saymak insaftan hariçtir.

(11) Tekbiratü’l-hüccac mektubumda hakikat ve izahıma tenkidlerine karşı Hüsrev’in ahirdeki haşiyesi tam cevaptır.

(12) Bu fıkradaki hadiseler vakıa mutabık ve acib bir tarzda: “Beni mahzun etmeyiniz zemin, hiddet eder.” dediğimden üç dakika sonra zelzele olmuş, hayret ve taaccüble tahsin etmek şefkatin iktiza ettiği halde medar-ı tenkid olamaz.

(13) Tebrik ve aferin ile mukabele edilecek bir hale itiraz nazariyle bakılmaz.

(14) Zübeyir'in mahkemede okuduğu müdafaatı gibi parlak medhiyesi inşallah onları takdire ve tahsine sevk etmiş ki taaccüble kararnamede yazmışlar.

(15) Bu gelen parça tam lehimde ve ayn-ı hakikat iken kararnamede suç mevzuları içinde konulmaz ve konulmamalı idi.

Bunları yaz, sonra mümkün oldukça diğer bir (de)fterde bir nüsha daha yaz, ta harice verilsin, onlar dahi yazsınlar. Ben tashihe vakit bulmadım. Sonra yaparız.
