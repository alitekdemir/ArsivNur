---
title: "Afyon 76 : Mahkememizin tehirinde ve tahliye olan kardeşlerimizle toplanmamızda büyük hayırlar var"
no: 76
id: "A-76"
konu: "Mahkememizin tehirinde ve tahliye olan kardeşlerimizle toplanmamızda büyük hayırlar var"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 76 : Mahkememizin tehirinde ve tahliye olan kardeşlerimizle toplanmamızda büyük hayırlar var

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık Kardeşlerim!

**Evvelen**: ُ<span class="arabic" dir="rtl" title="Meal: “Hayr, Allah’ın takdir ettiğindedir.”">اَلْخَيْرُ فِيمَا اخْتَارَهُ اللّٰهُ</span> sırrıyla, inşaallah mahkememizin tehirinde ve tahliye olan kardeşlerimizin yine mahkeme gününde burada bulunmalarında büyük hayırlar var. Evet, Risale-i Nur’un meselesi; alem-i İslam’da, hususan bu memlekette küllî bir ehemmiyeti bulunduğundan böyle heyecanlı toplamalar ile umumun nazar-ı dikkatini hakikatlerine celbetmek lazımdır ki, ümidimizin ve ihtiyatımızın ve gizlememizin ve muarızların küçültmelerinin fevkinde ve ihtiyarımızın haricinde böyle şaşaa ile Risale-i Nur kendi derslerini dost ve düşmana aşikaren veriyor. En mahrem sırlarını en namahremlere çekinmeyerek gösteriyor. Madem hakikat budur, biz küçücük sıkıntılarımızı kinin gibi bir acı ilaç bilip sabır ve şükretmeliyiz, “Yahu bu da geçer” demeliyiz.

**Saniyen**: Bu medrese-i Yusufiye’nin nazırına yazdım: Ben Rusya’da esirken, en evvel Bolşevizmin fırtınası hapishanelerden başladığı gibi, Fransız İhtilal-i Kebiri dahi en evvel hapishanelerden ve tarihlerde serseri namıyla yadedilen mahbuslardan çıkmasına binaen; biz Nur Şakirdleri hem Eskişehir hem Denizli hem burada mümkün oldukça mahbusların ıslahına çalıştık. Eskişehir ve Denizli’de tam faidesi görüldü. İnşaallah burada daha ziyade faide olacak ki, bu nazik zaman ve zeminde Nur’un dersleriyle geçen fırtınacık [^1] yüzden bire indi. Yoksa ihtilaftan ve böyle hadiselerden istifade eden ve fırsat bekleyen haricî muzır cereyanlar o baruta ateş atıp bir yangın çıkacaktı.

*Said Nursî*

***
[^1]: Bu fırtına ise Afyon hapsinde bir isyan çıktı, hiç bir Nur Talebesi karışmadı.
