---
title: "Afyon 244 : İbrahim Fakazlı’nın hapishaneye gönderdiği bir mektup"
no: 244
id: "A-244"
konu: "İbrahim Fakazlı’nın hapishaneye gönderdiği bir mektup"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 244 : İbrahim Fakazlı’nın hapishaneye gönderdiği bir mektup

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Çok sevgili kardeşim Feyzi, Ziver, Sungur, Hüseyin, Ceylan ve sair kardeşlerime!

Buraya geleli şu mektuba başladığım tarzda müteaddid defalar başladım ki, sevdiklerime ve felaketzede kardeşlerime hal ve hatırlarını sorayım. Lakin yanınızdan ayrıldıktan itibaren ve halen tedavisi müşkül bir rahatsızlık içindeyim. Bu mektubumu dahi adeta zorla yazıyorum. En büyük endişem memleketimden çok uzaklarda gurbet ve hapislerde çok kusurlu bu kardeşinize gösterdiğiniz alâka ve iyilik ve fazilet ve insaniyet teşkil eden seciye ve ahlaklarınızla bir peder, ağabeyden ziyade rehberliklerinize bütün can u ruhumla teşekkür lazımken bunu hiçbir suretle yapamamaklığım beni üzmekte. Yegane teselliyi bütün bunların mükafatını Erham-ür Râhimînin rızasına havale etmekle bulmaktayım.

Kardeşlerim! Benim kusurlarımı af buyurun. Hiçbirşey bilmez ve düşünemez olmuşum. Bilmem neden, bu kış günlerinde buralar bana daha soğuk geldi. Halbuki biz oralarda “soğuk çok” derdik. Asıl dehşetli bürudet buralarda imiş. Bu geçen bütün kış mütemadiyen yağmış ve deniz hiç sükunet bulmamış. Gemiler, kayıklar, vapurlar çok kazalar geçirmiş. Bizim kendi kazamızda hısım, akraba, komşulardan 30 kişiden fazla ölmüşler ki, daha da devam ediyor. Elhasıl, bu sene pek acib haller olmuş. Gönlüm öyle istiyor ki, siz sevdiklerime her gün her birerlerinize ayrı ayrı uzun mektuplar yazayım ki benim borcum ve sizin hakkınızdır. Şuna emin olunuz ki, bir sıcak soba yanına gitsem veya bir lokma çorba ağzıma koysam sizleri hatırlıyor ve Cenab-ı Hak’dan tez vakitte bütün ehl-i imanın felaketten kurtulmalarına dualar ediyorum. Elhasıl siz alicenap kardeşlerimin afçı olan hasletlerini iyi bildiğimden kendimden hissettiğim sizlere karşı azim kusurlarımı benim içli ıztırabıma ve rahatsızlığıma bağışlayarak müsamaha buyurup haklarınızı helal etmenizi istirham eylerim. Ve dualarınızı isterim.

Sevgili Üstadımın hastalığı inşaallah geçmiştir. Cenab-ı Hak şifa-i acile ihsan buyursun. Hürmet-i mahsus ile selam eder, mübarek ellerinden öperim. Ziver, Sungur, Feyzi, Hüseyin, Nazif, Selahaddin ve sair bizi bilen ve soran arkadaşlara selamlar ve hürmetler eder, tez vakitte halas olmalarını dilerim. Kardeşlerim her birinizin ruhumda nakşolan sevimli intibalarınızı hayalen canlandırıp sizleri her an ziyaret etmekteyim. İkramcı Ziver kardeşim, eğer beni tazyik edip paltosunu vermese imiş çok üşüyecekmişim. Eskişehir’de kar, fırtına, treni 15 saat bizi tevkife mecbur bıraktı. İleri geçirmedi. Ve orasını gezip ziyarete vesile oldu. İstanbul’da hakeza Allah razı olsun palto çok işe yaradı. Hem de sevimli kardeşim Ziver’in bir mümessili gibi oldu.

Kardeşim Ceylan! İstanbul’da Hacı Bey amcanla karşılaştım. O da mal almaya gelmiş imiş. Derhal senin lügatını ciltletip kendisine verdim. En iyi ciltciye yaptırdım. İnşallah memnun olmuşundur. Ziver’in de lügatini aldım ve keza amcanla gönderdim. O zaman mektup yazmıştım. Elbette almışınızdır. Buraya gelir gelmez üryani eriğini sordum. Yokmuş, Kastamonu’da varmış. İstanbul’dan bir miktar alıp gönderdiğime memnun oldum. İnşallah Kastamonu’dan geldiğinde Ziver kardeşimin paltosu ile beraber bir ambalaj sandık yapıp göndereceğim. Feyzi Efendiye yazdım, o aldıracak. Ve kendisi iyi olmuş, selam eder.

Aziz kardeşim! Yol masrafı için beni düşünerek sizden aldığım 50 lira ile Ziver kardeşimden aldığım 20 lirayı çok çabaladığım halde temin edip gönderemedim. Size olan itimadımla, geç kalmasına üzülüyorum. Allah’ım kolaylıkla ödeteceğine ümidim vardır. Burada alaküllihal eş dost, hamdolsun ki işime muavenet gösterten Cenab-ı Hak’ka hadsiz şükürler olsun çoluk çocuklar da sağ imişler. Rabbim orada bizlere nasıl in’am, ihsan etmiş ise burada da biz başında bulunduğumuzdan ziyade beslemiş, korumuş. Sabır ve sıhhat ihsan etmiş, Elhamdülillah.

Kardeşlerim! Sizden umumen sıhhat ve selamet haberlerinizi beklerim. Temyiz, Cenab-ı Hak’ın inayetiyle elbette ve her halde lehimize olacaktır. Zahiri haller mutlaka hakiki mahiyeti olamaz. Şiddetli bir hastalıkta yüzdeki zahiri kırmızılık o insanın zinde ve gürbüz, sıhhatte olduğuna alamet olamayacağı gibi.. Her ne ise, hepsi geçer.

Kardeşim Ceylan! Bu çok noksan ve perişan mektubuma nihayet verirken Cenab-ı Hak’tan her birerlerinizin yuvalarınıza kavuşmanızı tez vakitte göstermesini diler, tekrar hürmet ve selamlar ederek gözlerinizden öperim, kardeşim.

Mübarek ağabeyim Ahmed Feyzi Efendi! Senin kıymetli hatıran seccadeye inkılab etti. Beş vakit duaya bizi teşvik ediyor. 1. Koğuş arkadaşlarıma ve idare memurlarına, soranlara tekrar selamlar ederim.

*el-Bâkî Hüve’l-Bâkî*
*Dualarınıza daim muhtaç*
*ve sizlere duacı kardeşiniz*
*İbrahim*
*(İnebolu manifaturacı İbrahim Fakazlı)*

***

1. Afyon 244 nolu mektup.
![[Afyon-244-IbrahimFakazli-Page1.jpg|300]]

> 
![[Afyon-244-IbrahimFakazli-Page2.jpg|300]]

