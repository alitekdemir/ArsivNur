---
title: "Afyon 38 : Hem avam hem siyasetçiler, bizi siyasi bir cereyana alâkadar tevehhüm ederler"
no: 38
id: "A-38"
konu: "Hem avam hem siyasetçiler, bizi siyasi bir cereyana alâkadar tevehhüm ederler"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 38 : Hem avam hem siyasetçiler, bizi siyasi bir cereyana alâkadar tevehhüm ederler

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

Aziz, Sıddık Kardeşlerim!

Gerçi Nur Talebeleri tam bîtaraf kalmak ve siyasete girmemek mesleğimizce lazım ve elzemdir. Fakat hem avam hem siyasetçiler, bizi siyasi bir cereyana alâkadar tevehhüm ederler. O cereyanın seyyiatından hissedar tahayyül edebilirler. Her nasılsa Emirdağı’nda bir kısım kardeşlerimiz eski parti ile bir maslahata binaen münasebettar olmuş ve merhum bir dostumuz oradaki parti reisinin kardeşi olmasından bırakmadı ki aleyhimize hareket etsinler.

Hem Nurlarla alâkadar ve derd-i maişet için muvafık siyasete girmiş çok zatlar bulunması hem Emirdağı’nda bir-iki muzır münafık ve bize çok zararı dokunan ve zahiren kendilerini muhalif partide gösterip ta bize yardımları olmasın ve yardımımız dahi onlara olmasın ve çok iftiralarla bu yeni hadisede bir tesir yaptı ve Emirdağı’nda bir kısım kardeşlerimiz hakikaten bîtaraf iken siyasetçi tevehhüm edildiler.

İşte bu hadise Nurcuları, siyasetin şimdiye kadar bu dindar millete ettiği seyyiatlarından tebrie etmek ve o zulümlere hiçbir cihette taraftar olmadıklarını ve razı olmadıklarını göstermek ve hiçbir garaz ve başka maksadlar karışmadan kemal-i ihlasla hakaik-ı imaniye hizmetini yaptıklarını herkese bildirmek ve bizi temizlemek için inayet-i İlahiye şefkat tokadıyla bu çilehaneye bizi topladı.

*Said Nursî*
