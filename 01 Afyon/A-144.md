---
title: "Afyon 144 : Bu defa Reis-i hükümet ve hazır kabine, dehşetli bir evham ile bize hücum etti"
no: 144
id: "A-144"
konu: "Bu defa Reis-i hükümet ve hazır kabine, dehşetli bir evham ile bize hücum etti"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 144 : Bu defa Reis-i hükümet ve hazır kabine, dehşetli bir evham ile bize hücum etti

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

[Bu sayfa sureti imha olunmuş bir mahrem mektubun yeridir. 13.12.948]

### Dünkü Mahrem Pusulanın Tetimmesidir.

**Rabian**: Bu defa taarruz pek geniş dairede. Reis-i hükümet ve hazır kabine, planıyla, dehşetli bir evham ile bir hücum etti. Benim aldığım bir habere göre ve çok emarelerle gizli münafıkların yalan jurnallari ve desiseleriyle bizi hilafet komitesiyle ve Nakşi tarikatının gizli cemiyetiyle tam alâkadar, belki pişdar gösterip hükümeti büyük bir telaşa sevkederek, Nur’un büyük mecmualarının İstanbul’da ciltlenip alem-i İslam’a intişarını ve gayet makbuliyetlerini bir delil gösterip, hükümeti korkutup, kıskanç resmi hocaları ve vehham memurları aleyhimize, insafsızca çevirdiler.

Tahminlerince herhalde çok vesikalar, emareler görülecek. Hem “Eski Said damarıyla tahammül etmeyerek ortalığı karıştıracak” diye kanaatleri varmış. Cenab-ı Hakk’a hadsiz şükür olsun, o musibeti binden bire indirdi. Bütün taharrilerinde hiçbir cemiyet ve komitelerle hiçbir alâkamızı bulamadılar. Yoktur ki, bulsunlar. Onun için savcı iftiralara ve yanlış manalara, medar-ı mesuliyet olmayan cüzî isnadlara mecbur olmuş.

Madem hakikat budur, Nurlar ve biz yüzde doksan dokuz derece musibetten halas olduk. Öyle ise; değil şekva, belki binlerle şükretmek ile inayet-i İlahiye’nin bu cilvesinin tamamını sabır, şükür, istirhamla beklemeliyiz ve Nur dersleriyle bu medresenin mütemadiyen çıkan ve giren muhtaç ve müştaklarına teselli vererek yardım etmeliyiz.

*Said Nursî*
