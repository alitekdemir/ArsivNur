---
title: "Afyon 73 : Nur’un dersini dinleyenler hapiste vukua gelen fırtınaya karışmadılar"
no: 73
id: "A-73"
konu: "Nur’un dersini dinleyenler hapiste vukua gelen fırtınaya karışmadılar"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 73 : Nur’un dersini dinleyenler hapiste vukua gelen fırtınaya karışmadılar

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz, Sıddık Kardeşlerim!

**Evvelen**: Sizin Leyle-i Miracınızı bütün ruh u canımla tebrik ediyorum.

**Saniyen**: Yirmi seneden beri bir davamız olan, asayişe mümkün olduğu kadar Nur Şakirdleri dokunmuyorlar. Ve bize hücum edenler, en başta emniyeti ve asayişi bozmak davalarına bir emare ve davamızı cerhetmeye bahane olması kuvvetle muhtemel bulunan bu hapis hadisesi, inayet-i İlahiye ile harika bir tarzda, sizin sadakat ve ihlasınızın bir kerameti olarak yüzde bire indi. Kubbe habbe edildi. Yoksa, hakkımızda habbeyi kubbe yapanlar bundan istifade edip aleyhimizdeki iftiralarını çoklara inandıracaklardı.

**Salisen**: Beni merak etmeyiniz. Ben sizinle bir binada bulunmam, her zahmetimi ve sıkıntımı hiçe indirir. Zaten burada toplanmamızın çok cihetlerle ehemmiyeti var. Ve hizmet-i imaniyeye faideleri çoktur. Hatta bu defa, tetimme-i itirazımdaki ehemmiyetli bazı hakikatler o altı makamâta gidip, tam dikkatlerini celbedip hükmünü bir derece onlara da icra etmesi bütün sıkıntılarımızı hiçe indirir.

**Rabian**: Mümkün olduğu kadar Nurlarla meşguliyet; hem sıkıntıları izale eder hem beş nevi ibadet sayılabilir.

**Hamisen**: Nur’un dersleri vasıtasıyla, geçen musibet yüzden bire indi. Yoksa, zemin ve zamanın nezaketi cihetiyle, baruta ateş atmak hükmünde o tek habbe kubbeler olacaktı. Hatta resmi bir kısım memurlar demişler ki “Nur’un dersini dinleyenler hapiste vukua gelen fırtınaya karışmadılar. Eğer umumu Nur’un dersini dinleseydi hiç bir şey olmazdı.” Siz mümkün olduğu kadar ikiliğe meydan vermeyiniz. Hapis sıkıntısına başka sıkıntı ilave olmasın. Mahpuslar dahi Nurcular gibi kardeş olsunlar, birbirine küsmesinler.

*Said Nursî*
