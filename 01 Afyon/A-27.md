---
title: "Afyon 27 : Ceylan’ın bir mektubu"
no: 27
id: "A-27"
konu: "Ceylan’ın bir mektubu"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 27 : Ceylan’ın bir mektubu

<p class="takdim">[Bu gelen mektup Ceylan’ın mektubudur.]</p>

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Hiçbir şey yoktur ki O'nu hamd ile tesbih etmesin” [İsrâ Sûresi, 17:44]">وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

Çok muhterem, çok mübarek ağabeyim, efendim hazretleri!

İstifsar-ı hatırla mübarek ellerinizden sıhhat ve afiyetinize dua ederek öpüyoruz. Cenab-ı Hakk’a hadsiz şükür, üçüncü medrese-i Yusufiyeye bizi de idhal etti. Ve geleli günden beri vazife-i Nuriyelerimizi noksansız görmeye çalışıyoruz. Kalem sahibi olan arkadaşlar, hususan Halil, Mustafa, Kasap İbrahim, Hacı Osman Çalışkan hapishane hatıratlarını mükerreren yazmaktadırlar. Ve şöyle diyorlar: “Bizim vazifemiz, neşr-i esrar-ı Kuraniye’dir ve kalemle hizmet etmektir. Zındıkların vazifeleri de, Nura perde çekmeye çalışmaktır. Biz vazifemizi yapıyoruz, onlar da vazifelerini yapıyorlar.”

Vaadinde hulfetmeyen Rahîm-i Zülcemal Hazretleri, elbette bizleri muvaffak edecek, onları aksiyle tokatlayacaktır. Buyurduğunuz gibi İnşaallah ecr-i azim ve sevab-ı kesîr ile bu üçüncü medrese-i Yusufiyeden çıkacağız. Ve üç arkadaş dediğimiz gibi zaferle Medresetü’z-Zehra’yı ziyaret edeceğiz. Bizim katiyyen çabuk çıkmak fikrimiz yoktur. İstiyoruz ki bir ay yatıp zafersiz çıkacağımıza, senelerce yatalım fütuhat-ı azîm ve Nur’un tamamen serbestiyetiyle çıkalım.

Emanetleri tamamen aldık. İnayet-i İlahiye ile işlerimiz de fütursuz görülmektedir. Üstadın rahatı da elhamdülillah çok iyidir, mucib-i merak tarzda değildir. Mübarek mektubunuzu ve fakire hitaben Nur Şakirdlerine yazılan mektubunuzu sevinçler içinde aldık ve mazrufu açmadan sevgili Üstadımıza takdim ettik. Tevkifat olmadığınızdan çok memnundurlar. Esasen merakları sizdedir. Bizlerden yüzlerce hapiste kalsak da, Nur’un faaliyeti ve intişarı geri kalmamak için sizlerin serbest kaldığınızı, Cenab-ı Erhamürrahimin’den istiyoruz. İki Nurcunun gelip te görmeden gittiklerine çok müteessir olduk. Şimdiden sonra gelenler, Çobanlarlı Ali veya kardeşi Ahmed namıyla gelsinler. Çünkü İsmail yakında asri cezaevlerine gidecektir. Efe Şükrü’yü Üstadımız ikinci bir Said olarak tarafınıza göndermiştir. Birkaç şişe gülyağı daha ihtiyacımız vardır. Denizli Müdafaatını da istiyoruz. Ve Gençlik Rehberinin Bir Küçük Hhaşiyesi ile Afyon Hapsi Mektuplarını ve On Beşinci Rica’yı Efe Şükrü ile takdim ettiğimizi arzeder, ellerinizden hürmetle öperiz.

Osman, Hıfzı, Hasan, Mehmed, İbrahim Edhem, Mehmed Yayla kardeşlerimizin sadakatla çalıştıklarını ve Tavşanlı’dan üç hocanın ve Mustafa Amucaoğlu’nun geldiklerini bildirerek nihayet veririm efendim.

*el-Bâkî Hüve’l-Bâkî*
*Kusurlu*
*Ceylan*
