---
title: "Afyon 99 : Tefsir iki kısımdır"
no: 99
id: "A-99"
konu: "Tefsir iki kısımdır"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 99 : Tefsir iki kısımdır

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık Kardeşlerim!

**Evvelen**: Bu sene serbest olsaydık belki bir kısmımız Hacca gidecekti. İnşallah bu niyetimiz bilfiil gitmiş gibi kabul olup bu sıkıntılı halimizde hizmet-i imaniye ve nuriyemiz öyle büyük bir hac sevabını verecek.

**Saniyen**: “Risale-i Nur Kuran’ın çok kuvvetli, hakiki bir tefsiridir.” tekrar ile dediğimizden, bazı dikkatsizler tam manasını bilemediklerinden bir hakikati beyan etmeğe bir ihtar aldım. O hakikat şudur: Tefsir iki kısımdır: - **Birisi**: Malum tefsirlerdir ki, Kuran’ın ibaresini ve kelime ve cümlelerinin manalarını beyan ve izah ve ispat ederler. - **İkinci kısım tefsir ise**: Kuran’ın imanî olan hakikatlerini kuvvetli hüccetlerle beyan ve ispat ve izah etmektir. Bu kısmın pek çok ehemmiyeti var. Zâhir malum tefsirler, bu kısmı bazen mücmel bir tarzda dercediyorlar. Fakat Risale-i Nur; doğrudan doğruya bu ikinci kısmı esas tutmuş, emsalsiz bir tarzda muannid feylesofları susturan bir manevî tefsirdir.

**Salisen:** Sabahleyin bir şey yazacaktım, kaldı. Şimdi aynı mesele çıktı, Katip Salim Bey izin verdi. Yarın Heyet-i Vekile’ye bir istida yazmak için Hüsrev ve Tahiri yanıma gelsinler.

*Said Nursî*
