---
title: "Afyon 1 : İfademin Kısacık Bir Tetimmesi"
no: 1
id: "A-1"
konu: "İfademin Kısacık Bir Tetimmesi"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 1 : İfademin Kısacık Bir Tetimmesi

## İfademin Kısacık Bir Tetimmesi

### Afyon Mahkemesine

Afyon Mahkemesine beyan ediyorum ki: Nazarınıza ve kanun adaletine takdim edilen ifademde bulunan; üç vecihle kanunsuz menzilimi basmak, beni sorguya çekmek ve tevkif etmek, üç büyük mahkemelerin hürmetlerini kırmak ve haysiyet ve adaletlerine ilişmektir, belki istihfaf etmektir.

Çünkü üç mahkeme ve üç ehl-i vukufun iki sene, 20 senelik kitaplarımı ve mektuplarımı inceden inceye tetkikinden sonra ittifakla hem bize beraat verildi hem kitaplarımız ve mektuplarımız iade edildi. Ve beraattan sonra üç sene fevkalade bir inziva ve şiddetli bir tarassud altında haftada yalnız zararsız bir mektup bazı dostlarıma yazardım. Dünya ile alâkam kesilmiş gibi idi ki, serbestiyet verildiği halde memleketime gitmedim.

Şimdi aynı meselede o üç mahkemenin âdilane hükümlerini hiçe saymak gibi meseleyi tazelendirmek, onların şerefini kırıyor. Benim hakkımda adalet eden o mahkemelerin haysiyetini muhafaza için mahkemenizden rica ederim. O aynı mesele olan “Risale-i Nur” ve “cemiyetçilik” ve “tarikatçılık” ve “ihlal-i emniyet ve asayişi bozmak” ihtimalinden başka bir sebep, bir mesele bulunuz, beni onunla muaheze ediniz. Benim kusurlarım çoktur. Ben de size mesuliyetime dair yardım edeceğime karar verdim. Çünkü hapsin hâricinde hapisten çok ziyade azap çektim. Şimdi benim için medar-ı rahat; ya kabir, ya hapistir. Hakikaten hayattan usandım. Bu yirmi sene haps-i münferiddeki tazib ve işkenceli tarassudlar, ihanetler artık yeter. Sonra gayretullaha dokunur, bu vatana yazık olur. Sizlere hatırlatıyorum. Bizim en metin melce ve siperimiz: 
<span class="arabic" dir="rtl" title="Meal: “Allah bize yeter, O ne güzel vekildir!” [Âl-i İmrân Sûresi, 3:173]">حَسْبُنَا اللّٰهُ وَنِعْمَ الْوَكِيلُ</span>
<span class="arabic" dir="rtl" title="Meal: “Bana Allah yeter. Ondan başka hiçbir ilah yoktur. Ben ancak Ona tevekkül ettim. O, yüce Arşın sahibidir.” [Tevbe Sûresi, 9:129]">حَسْبِىَ اللّٰه لاَ اِلٰهَ اِلاَّ هُوَ عَلَيْهِ تَوَكَّلْتُ وَهُوَ رَبُّ الْعَرْشِ الْعَظِيمِ</span>‘dir.
