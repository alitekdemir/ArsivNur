---
title: "Afyon 50 : Teslim ve tevekkülden gelen bir teselliyi hissettim"
no: 50
id: "A-50"
konu: "Teslim ve tevekkülden gelen bir teselliyi hissettim"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 50 : Teslim ve tevekkülden gelen bir teselliyi hissettim

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

Aziz, sıddık kardeşlerim ve hizmet-i Kuraniye ve imaniyede fedakar, metin arkadaşlarım!

Bir kaç gündür sizin ile kalemle konuşamadağımdan sıkılmayınız. Şimdi iki noktayı beyan etmek kalbe geldi.

**Birincisi**: ُ<span class="arabic" dir="rtl" title="Meal: “Hayr, Allah’ın takdir ettiğindedir.”">اَلْخَيْرُ فِيمَا اخْتَارَهُ اللّٰهُ</span> sırrıyla teslim ve tevekkülden gelen bir teselliyi hissettim. Şöyle ki: Bizi hususan çalışkanları tahliye etmeyip ve tefrik etmeyerek tehir etmelerinde inşallah maddî bir zarara mukabil manevî yüz menfaat ve kazanç olacak. Mesela Ankara’nın altı makamâtına gönderilen ilmî ve imanî ve pek kuvvetli müdafaat şimdi yirmi gündür onların nazarlarındadır. Hem onun kıymettar hakikatleri hem alâkadarların merakla nazar-ı dikkatlerini celbeden meselemizin safahatı, o makamâtı elbette lakayd bırakmazlar. Herhalde eğer o hakikatlere mağlup olmasa idiler, bize şimdiye kadar tecavüz ve şiddetli iş’ar ve emirler olacaktı. Eğer olsaydı hakkımızda habbeyi kubbe yapanlardan tereşşuhatı hissedilecekti. Demek hakikat galebe etmiş. Olsa olsa tedafuî bir vaziyet ile bize hafif bir ilişmek olur. Ben kendi hesabıma o netice için şimdiye kadar maddî zarar ve sıkıntılarımın yüz derece fevkinde manevî kazancım var. Sizden her bir kardeşimizi benden ziyade hissedar biliyorum. Demek tahliyemizin tehiri hayırlıdır.

Hem çalışkan üç kardeş pek çok Nur Şakirdlerini buraya gelmeden kurtardıkları gibi haklarında edilen iftiralar vasıtasıyla dahi Risale-i Nur’un bir cihette şimdi mahkemenin nazarından kurtulmasına bir vesile oldular. Bu iki kıymettar kazanç onların hususi tahliyeleriyle bozulacaktı. Hem onların Nurlara pek ciddi alâkaları halkın nazarında sönecekti.

**İkinci Nokta**: Meselemiz âlem-i İslamı alâkadar eden pek büyük bir vazife-i Kuraniye ve imaniyedir. Ondan dehşet alan gizli münafıklar ellerinden geldiği kadar küçültmek isterler. Ve çok ehemmiyet verdiklerinden zahiren ehemmiyetsiz göstermeye çalışıyorlar. Hükümeti ve adliyeyi aldatıyorlar. Mesela, Nurlara mensup feriklerden ve miralaylardan sarf-ı nazar edip Ankara’da Nur talebesi bir nefer askerin elinde zararsız bir kaç risale bulunmasıyla, buradaki mahkeme meseleyi uzattırmaya vesile ediyorlar. Ve benim şahsımın ehemmiyetsizliği, ihanetler, tazyikler, tecridlerle gösterip binler derece şahsımdan ziyade ehemmiyetli olan Nurların kuvvetli derslerini ve şakirdlerinin sarsılmaz ve susmaz şahs-ı manevîlerini nazara almayıp güya ehemmiyet vermiyorlar. Halbuki onun ehemmiyetinden titriyorlar ki, o kubbeleri habbe göstermek istiyorlar. Hem tam aldanmışlar, içimizde yalnız dört-beş kardeşimizin ailevî ve ticaret cihetinde bu tehirde bir zararları olsa da inşallah pek çok manevî kazançları o maddî zararı hiçe indirecek.

Biz inayet altındayız. Hiç merak ve telaş etmeyiniz. Vazifemiz, sabır içinde şükretmek ve mümkün oldukça Nurlarla meşgul olmaktır. Ve bizden çok ziyade sıkıntıda bulunan mahpuslara teselli vermektir.

*Said Nursî*
