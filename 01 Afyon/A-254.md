---
title: "Afyon 254 : Zübeyir Gündüzalp’ten Mustafa’ya mektup"
no: 254
id: "A-254"
konu: "Zübeyir Gündüzalp’ten Mustafa’ya mektup"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 254 : Zübeyir Gündüzalp’ten Mustafa’ya mektup

*Afyon / 23.3.1949*

Sevgili ve kıymetli kardeşim Mustafa!

Her iki mektubunuzu da aldık, memnun olduk. Hadsiz şükür olsun biz hayatımızın en mesut günlerini yaşıyoruz. Medrese-i Yusufiyenin feyyaz ve nurani atmosferi içinde maneviyatımız cesedle makusen mütenasip olarak gelişip kuvvet ve metanet kesbediyor. Bunun için bizleri hiç düşünmeyiniz.

Kıymetli kardeşim! Bizleri mahçup eden yardımınıza çok teşekkür ederiz. Bizim şimdilik hiçbir maddi şeye ihtiyacımız yok. Zaten burada üç dört arkadaş kaldık. Zaruretimiz kalmadı. Maişetimiz vardır. Bunun için size iade ediyoruz. Sahî ve fedakar arkadaşlarımıza çok selam eder, muvaffakiyetler dileriz. Hem bizler müstahsiliz, sizler henüz müstehliksiniz. Bu itibarla bizim sizlere yardım etmemiz lazımdır. Siz gibi hak ve hakikat, Kur’an ve iman yolunda ilerleyen tahsil gençlerine bu kardeşlik vazifesini yapmadığımız için özür diler, selam ve sevgilerimizi yollarız. Sevgili ve kıymetli kardeşlerimiz.

*Kardeşleriniz namına, kusurlu*
*Zübeyir*
