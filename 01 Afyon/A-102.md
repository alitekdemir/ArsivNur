---
title: "Afyon 102 : Siracü’n-Nur tesettür perdesinin altına girdi, zelzele ve harp korkusu başladı"
no: 102
id: "A-102"
konu: "Siracü’n-Nur tesettür perdesinin altına girdi, zelzele ve harp korkusu başladı"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 102 : Siracü’n-Nur tesettür perdesinin altına girdi, zelzele ve harp korkusu başladı

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık Kardeşlerim!

**Evvelen**: Bu raporun neticesi aynen Denizli’dekinin aynıdır. Bizi medar-ı ittiham noktalardan tebrie etmek içinde onlara hoş görünmek ve Nurcu olmadıklarını göstermek fikriyle, Vehhabilik damarıyla, bir parça ilmî tenkid ile hücum etmişler. Tahminimce bu rapor iddianameden evvel buraya gelmiş ki, bazı noktaları iddianame ondan almış. Öyle ise, cetvelimiz onlara dahi tam cevaptır. Siz nasıl bilirsiniz? Hem yeni cevabımız nasıldır, iyi midir? Pek acele ve perişan bir halde yazdım.

**Saniyen**: Şimdiye kadar zahiren bizim şahsımızla ve cemiyet ve tarikat ve cüz’i bazı hususi mektuplar ile bizimle meşgul oluyordular. Şimdi Siracü’n-Nur, Hücumat-ı Sitte’nin müsaderesiyle ve ehl-i vukufun Nurlara nazarı çevirmeleriyle ve gizli düşmanlarımızın desiseleriyle bu vatanın bir medar-ı rahatı olan Risale-i Nur’a bir nevi hücum olmasından; şimdiye kadar çok defa olduğu gibi, aynen bu memlekete bu hücumun aynı zamanında hem iki şiddetli zelzele -ki ben o bahsi yazarken geldi- beni tasdik edip “Yazmaya lüzum yok” dedi. Ben de daha yazmadım.

Bugün de işittim ki harb korkusu başlamış. Ben de buranın amirine dedim. “Şimdiye kadar ne vakit Nurlara hücum edilse, ya zemin hiddet eder veya hava ağlar -bu emsalsiz kış gibi- veya harp korkusu başlar. Tesadüf ihtimali kalmayacak derecede çok hadiseleri gördük ve mahkemelerde dahi gösterildi.”

Demek bugünlerde, bilmediğim halde Nurlar hakkında şiddetli telaşım ve ehl-i vukufun hasûdane tenkidleri ve Nur’un bir mühim mecmuasının müsaderesi, sadaka-i makbule mahiyetinde musibetlerin define bir vesile olan Siracü’n-Nur tesettür perdesinin altına girdi, zelzele ve harp korkusu başladı.

*Said Nursî*
