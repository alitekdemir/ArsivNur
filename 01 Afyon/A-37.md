---
title: "Afyon 37 : Nurlar pek ucuz olarak, iki kıymettar kârı sadık müşterilerine verir"
no: 37
id: "A-37"
konu: "Nurlar pek ucuz olarak, iki kıymettar kârı sadık müşterilerine verir"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 37 : Nurlar pek ucuz olarak, iki kıymettar kârı sadık müşterilerine verir

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık Kardeşlerim ve Hapis Arkadaşlarım!

**Evvelen**: Sureten görüşmediğimizden merak etmeyiniz. Bizler manen her zaman görüşüyoruz. Benim ehemmiyetsiz şahsıma bedel, Nurdan elinize geçen hangi risaleyi okusanız veya dinleseniz benim adi şahsım yerine Kuran’ın bir hâdimi haysiyetiyle beni o risale içinde görüp sohbet edersiniz. Zaten ben de sizinle bütün dualarımda ve yazılarınızla ve alâkanızla hayalimde görüşüyorum ve bir dairede beraber bulunmamızdan her vakit görüşüyoruz gibidir.

**Saniyen**: Bu yeni medrese-i Yusufiye’deki Risale-i Nur’un yeni talebelerine deriz: Kuvvetli hüccetlerle hatta ehl-i vukufu da teslime mecbur eden işarat-ı Kuraniye ile Nur’un sadık şakirdleri iman ile kabre girecekler. Hem şirket-i maneviye-i Nuriye’nin feyziyle her bir şakirt derecesine göre umum kardeşlerinin manevi kazançlarına ve dualarına hissedar olur. Güya binler dil ile istiğfar eder, ibadet eder. Bu iki faide ve netice, bu acib zamanda bütün zahmetleri ve sıkıntıları hiçe indirir; pek çok ucuz olarak o iki kıymettar kârları sadık müşterilerine verir.

*Said Nursî*
