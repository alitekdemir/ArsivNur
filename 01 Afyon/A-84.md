---
title: "Afyon 84 : Bu gelen Beraat gecesi, Kadir gecesi kudsiyetindedir"
no: 84
id: "A-84"
konu: "Bu gelen Beraat gecesi, Kadir gecesi kudsiyetindedir"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 84 : Bu gelen Beraat gecesi, Kadir gecesi kudsiyetindedir

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Hiçbir şey yoktur ki O'nu hamd ile tesbih etmesin” [İsrâ Sûresi, 17:44]">وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

Aziz, Sıddık Kardeşlerim! Bu Medrese-i Yusufiye’de Ders Arkadaşlarım!

Bu gelen gece olan Leyle-i Beraat, bütün senede bir kudsi çekirdek hükmünde ve mukadderat-ı beşeriyenin programı nevinde olması cihetiyle Leyle-i Kadr’in kudsiyetindedir. Her bir hasenenin sevabı Leyle-i Kadir’de otuz bin olduğu gibi, Leyle-i Beraat’te her bir hasene amel-i salihîn ve her bir harf-i Kuran’ın sevabı yirmi bine çıkar. Sair vakitlerde sevabı on ise, şuhur-u selasede yüze ve bine çıkar. Ve bu kudsi leyali-i meşhurede, on binlere, yirmi bine veya otuz binlere çıkar. Bu geceler elli senelik bir ibadet hükmüne geçebilir. Onun için elden geldiği kadar Kuran ile ve istiğfar ve salavat ile meşgul olmak büyük bir kârdır.

*Said Nursî*
