---
title: "Afyon 181 : Ceylan! Zaman naziktir"
no: 181
id: "A-181"
konu: "Ceylan! Zaman naziktir"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 181 : Ceylan! Zaman naziktir

Ceylan!

Zaman naziktir. Nurların faaliyeti vaktinde çok dikkat lazımdır. Nurun ve bizim ve Nurcuların selameti ve münafıkların şerrinden kurtulması için sen bu üç maddeyi bil:

**Birincisi:** İktisada tam riayet etmek lazımdır, ta validen ve baban senden gücenip hizmet-i Nuriyeye zarar gelmesin. Dükkancılık eden mertlik edemez, on paraya dikkat eder. Mal senin değil, ikram etsen caiz değil.

**İkincisi:** Şimdilik nazar-ı dikkati kendine celbetmeye ve gösteriş yapmağa çalışma! Senin elindeki Nur emanetlerine zarar gelmesin. Hevesatını, faydasız eğlencelerini bırak, hizmet-i Nuriyenin sana verdiği zevkler yeter.

**Üçüncüsü:** Bizi görmek için buraya gelenlerden herkese açılma! Lüzumsuz, onlara esrarımızı bildirme. Çünkü içlerinde ya safdil veya kurnaz veya aptal bulunabilir, ifşa eder. Habbeyi kubbe yapar. Ondan münafıklar ve casuslar istifade eder. Hususen bu kasabada daha çok dikkat ve ihtiyat lazımdır.
