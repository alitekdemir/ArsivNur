---
title: "Afyon 250 : Bazen bir harfin noksanı ve ziyadesi, bir hakikati bozar"
no: 250
id: "A-250"
konu: "Bazen bir harfin noksanı ve ziyadesi, bir hakikati bozar"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 250 : Bazen bir harfin noksanı ve ziyadesi, bir hakikati bozar

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Kardeşlerim!

Bu arzuhali mümkün olduğu kadar çabuk Hüsrev’e ki hem müdafaatta hem müstakil teksir etsin. Ve bir surete dahi bera-yı malumat Mahkeme-i Temyiz’e ve başında bu fıkra yazılsın: “Beni konuşturmadılar. Üçüncü bir şiddetli iddianameyi bize dinlettirdiler. Yanıma kimseyi bırakmadılar ki gelsin bana yazı ile yardım etsin. Ben hasta, yazım noksan. Bu şekvamı bu zamanda hakkımda iki defa tam adalet yapan Mahkeme-i Temyiz’e bir Layiha-i Temyizim olarak makamınıza takdim ediyorum.” mealinde bir başlık yazınız. Yazdığınız ve yazdırdığınız eski veya yeni harfle olan suretlerin sıhhatlerine çok dikkat ediniz. Bazen bir harfin noksanı ve ziyadesi, bir hakikati bozar. Gördünüz, mahkemede “kabul etmemek” de bir mim noksan kasden bıraktılar. Lehimizde iken aleyhimize çevirdiler. Daha tamam yazmadım. Altıncı’da kaldı. Mabadi var.

Benim bu nüshamı sonra bana iade etmek ve sıhhatına çok dikkat etmek şartıyla bir sureti Sebilürreşad gazetesini çıkaran Eşref Edib’e, birisi de Ehl-i Sünnet gazete sahibi Abdurrahim Zapsu’ya, biri de Temyiz Mahkemesine, biri de Diyanet Riyaseti’ne ve Yusuf Ziya’ya, biri de Ankara Ağır Ceza Heyetine, biri de din lehinde çalışan Millet Partisi’ne taahhüdlü veya emin vasıtalarla göndermek münasip ise gönderiniz. Hem çok ihtiyat ediniz, burada sizi tecessüs ederler.

*Said Nursî*
