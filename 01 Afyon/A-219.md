---
title: "Afyon 219 : El-Hüccetü’z-Zehra’yı manevi bir müdafa olarak resmen neşretmek lazımdır"
no: 219
id: "A-219"
konu: "El-Hüccetü’z-Zehra’yı manevi bir müdafa olarak resmen neşretmek lazımdır"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 219 : El-Hüccetü’z-Zehra’yı manevi bir müdafa olarak resmen neşretmek lazımdır

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık Kardeşlerim!

Benim kalbime bu gece bir mana geldi. Size yazıyorum ve beyan ediyorum.

**Evvelen:** Ben tahammülüm fevkindeki şimdiki azabım ve ikinci defa olarak öldürmeyecek fakat kuvvetten tam düşürecek bir nevi semli ilacı ile, şiddetli sıkıntılarım ile, ben Temyiz Mahkemesinin çabuk bizi kurtarmasını istemiyorum, uzatmasını istiyorum; tâ hakikat tam tezahür etsin. Milyonlar başlar feda oldukları o hakikata, değil muvakkat rahatımız ve fani dünya hayatımız, belki lüzum olsa başımızla beraber bütün şeref, mal, rahat, haysiyet, maddi ve manevi makamât kemal-i iftiharla feda edilse yine kazanıyoruz ve vazifemizdir.

**Saniyen:** El-Hüccetü’z-Zehra herhalde Meyve gibi, Nurların manevi bir müdafaası olarak resmen neşretmek ve resmi makamâta vermek lazımdır. Çünkü ona karşı hiçbir felsefe, hiçbir şüphe, hiçbir inad dayanamaz. Küfr-ü mutlakı esasıyla keser, kırar. Hem Risale-i Nur’a karşı gelenlere mukabil elmas kılınçtır. Hem onu neşreden Medresetü’z-Zehra Şakirdlerini, zabıtanın taarruzlarından kurtarmaya vesile olur. Çünkü hükümet onlara ilişse, onlar derler ki: “Mahkemeleriniz bizlerde bir siyaset, bir cemiyet bulmadı. Kararnamesiyle yalnız ilmî olarak Nurlara iliştiler. Biz dahi Nurlar Hulasatü’l-Hulasası’nı ilmî ve imanî bir müdafaaname yazdık ve neşretmesi bizim kanunca inkar edilmez hakkımızdır.” deyip onları susturur.

*Said Nursî*

Kardeşlerim! Bir hiss-i kablelvuku ile avukatların mektubunu görmüş gibi bir saat evvel yazdığım pusulayı nasıl buldunuz?

*Said Nursî*
