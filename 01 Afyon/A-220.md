---
title: "Afyon 220 : Ahmed ve Mesud’un hapishaneye Zübeyir’e gönderdiği mektup"
no: 220
id: "A-220"
konu: "Ahmed ve Mesud’un hapishaneye Zübeyir’e gönderdiği mektup"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 220 : Ahmed ve Mesud’un hapishaneye Zübeyir’e gönderdiği mektup

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz ve sadık kardeşimiz Zübeyir!

Biz aciz kardeşlerinize yazdığınız muhabbetnameyi aldık. Ve mütalaa neticesinde sevinçle büyük merakımıza mucib olan Üstadımızın, rahatsızlığı yalnız bizleri değil bütün Nur şakirdlerini de gizlice bir ağlamamıza sebeb olmuştur. Bütün Nur şakirdleri mevcudiyetiyle Üstadın sıhhatlarına dua ederek Cenab-ı Hak ve Feyyaz-ı Mutlak hazretlerinden niyaz etmekteyiz. İnşallah sıhhat bulup biz acizanelerini irşad etmelerini bekliyoruz. Ve ayrıca siz kardeşimizin ve orada bulunan bütün Nurcu kardeşlerimizin sıhhatta daim olup, selamette daim olmanızı Âlim-i Mükevvenat olan Rabb-ül İzzet’ten her beş vakit duamızda talep ve rica etmekteyiz. Siz ve sevgili Nurcu kardeşlerimizin de biz acizlere dua etmenizi bekleriz. Ayrıca ve bilhassa sevgili Üstadımızın da dualarını bekleriz.

Sevgili kardeşimiz! Bizim şahsımızda ve kısa düşüncemizde göremediğimiz ve fazilette noksan olduğumuz halde sizin, bazıları için kıymetli olan bir dünyalıktan dolayı özür dilemeniz bizi çok üzdü. Rabıta-i kalb bu … hiçbir zaman aklımıza getirmiş değildir. Çok rica ediyorum bir daha borç ve alacaktan bahsetmeyiniz. Cüzi bir iyilik bile yapamayan biz acizleri üzüyor kardeşim. 25 adet uç gönderiyoruz. Alıp almadığınızı bildiriniz.

Selamlar ederek gözlerinizden öperiz. Huda’ya emanet olasınız. Sevgili Üstadın ellerinden öper duasını bekleriz. Kelimelerimizde hatamızın affını rica ederiz. (19.3.1949)

*Kardeşiniz Ahmed ve Mesud*

***

1. Mektubun elyazma orijinali.
![[Afyon-220-AhmedVeMesud.jpg|300]]

