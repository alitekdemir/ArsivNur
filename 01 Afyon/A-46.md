---
title: "Afyon 46 : Üstadın; uhrevî, Kuranî, imanî ve ilmî işlerinde talebeleri tevkil etmesi"
no: 46
id: "A-46"
konu: "Üstadın; uhrevî, Kuranî, imanî ve ilmî işlerinde talebeleri tevkil etmesi"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 46 : Üstadın; uhrevî, Kuranî, imanî ve ilmî işlerinde talebeleri tevkil etmesi

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık Kardeşlerim!

Şimdi namazda bir hatıra kalbe geldi ki: “Kardeşlerin, ziyade hüsn-ü zanlarına binaen, senden maddî ve manevî ders ve yardım ve himmet bekliyorlar. Sen nasıl dünya işlerinde hasları tevkil ettin, erkanların meşveretlerine bıraktın ve isabet ettin. Aynen öyle de; uhrevî ve Kuranî ve imanî ve ilmî işlerinde dahi Risale-i Nur’u ve şakirdlerinin şahs-ı manevîlerini tevkil ile o halis ve muhlis hasların şahs-ı manevîleri senden çok mükemmel o vazifeni kendi vazifeleriyle beraber yaparlar. Hem daima da şimdiye kadar yapıyorlar.

Mesela, seninle görüşen muvakkat bir dirhem ders ve nasihat alsa, Risale-i Nur’dan, bir cüzünden yüz dirhem ders alabilir. Hem senin yerinde nasihat alır, sohbet eder. Hem Nur Şakirdlerinin hasları, bu vazifeni her vakit yapıyorlar. Ve inşallah pek yüksek bir makamda bulunan ve duası makbul olan şahs-ı manevîlerinin daima beraberlerinde bir üstad yardımcıdır.” diye ruhuma hem teselli hem müjde hem istirahat verdi.

*el-Bâkî Hüve’l-Bâkî*
*Said Nursî*
