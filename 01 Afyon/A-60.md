---
title: "Afyon 60 : Üç aydan beri aleyhimizde hazırlanan bomba patladı"
no: 60
id: "A-60"
konu: "Üç aydan beri aleyhimizde hazırlanan bomba patladı"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 60 : Üç aydan beri aleyhimizde hazırlanan bomba patladı

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

Aziz, Sıddık Kardeşlerim!

**Evvelen**: Receb-i Şerifinizi ve yarınki Leyle-i Regaibinizi ruh-u canımızla tebrik ederiz.

**Saniyen**: Meyus olmayınız, hem merak ve telaş etmeyiniz, inayet-i Rabbaniye inşallah yine imdadımıza yetişir. Bu üç aydan beri aleyhimizde ihzar edilen bomba patladı. Benim sobamın ve Feyzilerin su bardağının ve Hüsrev’in iki su bardağının verdikleri haber doğru çıktı. Fakat dehşetli değil, hafif oldu. İnşallah o ateş tamamen sönecek.

Bütün hücumları, şahsımı çürütmek ve Nur’un fütuhatına bulantı vermektir. Emirdağ’ındaki malum münafıktan daha muzır ve gizli zındıkların elinde alet bir adam ve bidatkar bir yarım hoca ile beraber, bütün kuvvetleriyle çalıştıkları ve bize vurdukları darbe, yirmiden bire inmiş. İnşallah o bir dahi, bizi mecruh ve yaralı etmeyecek ve düşündükleri ve kasdettikleri bizi birbirimizden ve Nurlardan kaçırmak planları dahi akim kalacak.

Bu mübarek ayların hürmetine ve pek çok sevab kazandırmalarına itimaden sabır ve tahammül içinde şükür ve tevekkül etmek ve

<p class="arabic" dir="rtl" title="Meal: “Kadere iman eden, kederden emin olur.”">مَنْ آمَنَ بِالْقَدَرِ اَمِنَ مِنَ الْكَدَرِ</p>

düsturuna teslim olmak elzemdir ve vazifemizdir.

*Said Nursî*
