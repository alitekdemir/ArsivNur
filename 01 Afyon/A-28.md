---
title: "Afyon 28 : Hapse girenlere taziye yerine tebrik mesajı"
no: 28
id: "A-28"
konu: "Hapse girenlere taziye yerine tebrik mesajı"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 28 : Hapse girenlere taziye yerine tebrik mesajı

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık Kardeşlerim!

Bugün birden hatıra geldi ki; mesele-i Nuriye münasebetiyle bu medreseye kader-i İlahî ve kısmetin sevkiyle gelenleri taziye yerine tebrik eyle. Çünkü ekseriyetin her biri yirmi-otuz sene, belki yüz sene, belki bin masum kardeşlerimize bedel gelip onları bir derece zahmetten kurtarıyor.

Hem Nurlarla imana hizmetiniz devam etmekle beraber, her biri az zamanda çok hizmet etmiş, bazıları on senede yüz senelik iş görmüş gibidir.

Hem bu yeni medrese-i Yusufiye’nin imtihanında bulunup onun geniş ve küllî, kıymettar neticelerine bilfiil hissedar olmak için bu zahmetli mücahedeye giriyorlar. Ve kolayca görmelerine müştak oldukları halis, sadık kardeşlerini görüp tatlı bir ders alıp veriyorlar.

Hem madem dünyanın istirahat zamanları devam etmiyor, boşu boşuna gidiyor; elbette böyle az zahmetle çok kâr kazananlar tebrike layıktırlar.

Kardeşlerim! Bu geniş hücum, Risale-i Nur’un fütuhatına karşıdır. Fakat anladılar ki; Nurlara iliştikçe daha ziyade parlar, ders dairesi genişlenip ehemmiyet kesbeder ve mağlup olmaz. Yalnız <span class="arabic" dir="rtl" title="Meal: “Gizli olarak nurlanır”">سِرًّا تَنَوَّتْ</span> perdesi altına girer. Onun için planı değiştirdiler, zahiren Nurlara ilişmiyorlar. Bizler madem inayet altındayız, elbette kemal-i sabır içinde şükretmeliyiz.

*Said Nursî*
