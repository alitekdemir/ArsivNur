---
title: "Afyon 168 : Sırr-ı innâ a’taynâ risalesi, hiç yanımda bulunmadığının sebebi"
no: 168
id: "A-168"
konu: "Sırr-ı innâ a’taynâ risalesi, hiç yanımda bulunmadığının sebebi"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 168 : Sırr-ı innâ a’taynâ risalesi, hiç yanımda bulunmadığının sebebi

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık , Hâlis, Sebatkar ve Fedakar Kardeşlerim!

**Evvela**: Sırr-ı innâ a‘taynâ hiç yanımda bulunmadığının sebebi, eski zamanda iki hiss-i kablelvukuumda bir iltibas olmuş.

- **Birincisi**: Bir hiss-i kablelvuku ile yalnız vatanımızda dehşetli bir hadiseyi ve zalimlerin musibetini hissettim. Halbuki büyük dairede, zemin yüzünde, haber verdiğimiz gibi on iki sene sonra aynen o sırr-ı azim göründü. Benim istihracımı gerçi zahiren bir parça tağyir etti. Fakat hakikat cihetinde pek doğru ve aynı hakikat meydana çıktı. Bunun için o risaleyi yanımda bulundurmuyorum ve başkalarına vermiyorum.

- **İkincisi**: Kırk sene evvel tekrarla dedim: “Bir Nur göreceğiz.” Büyük müjdeler verdim. O nuru büyük daire-i vataniyede zannederdim. Halbuki o Nur, Risale-i Nur idi. Nur Şakirdlerinin dairesini, umum vatan ve memleketin siyasi dairesi yerinde tahmin edip sehiv etmiştim.

**Saniyen**: Benim yazımla son ders bir defter burada bir kardeşimizde vardı. Ona diyeceğim, sana versin.

**Salisen**: Birden kalbime kuvvetli bir hatıra ile geldi ki: “Bu medresede yazılan Arabî Hulasatü’l-Hulasa’sından ilim ve irade ve kudret-i İlahiye hakkındaki kısmı risalet-i Muhammediye Aleyhissalatu Vesselam hakkındaki kısım gibi bir nevi tercüme içinde muhtasar bir tarzda o çok ehemmiyetli kudsî sıfat-ı İlahiyeyi isbatına çalış ve ehl-i dalalet ve tabiatı sustur.” İnşallah vakit ve hal müsaade etse, birkaç gün sonra başlayacağım.

*Said Nursî*
