---
title: "Afyon 167 : Nur’u izah gerekirse, ya satırın üstünde ya kenarda haşiyecikler yazılsın"
no: 167
id: "A-167"
konu: "Nur’u izah gerekirse, ya satırın üstünde ya kenarda haşiyecikler yazılsın"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 167 : Nur’u izah gerekirse, ya satırın üstünde ya kenarda haşiyecikler yazılsın

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık , Hâlis, Müdakkik Kardeşim!

**Evvelen**: Senin gazi elin bu derece güzel, okunaklı yazısını bilmezdim. Yoksa o mübarek parmakları çok çalıştıracaktım.

**Saniyen**: Nur’un metni izaha ihtiyacı olsa, ya satırın üstünde ya kenarda haşiyecikler yazılsa daha münasiptir. Çünkü metin içine girse, teksir edilen nüshalar ayrı ayrı olur, tashih lazım gelir. Hem suistimale kapı açılır, muarızlar istifade ederler. Hem herkes senin gibi muhakkik, müdakkik olmaz. Yanlış bir mana verir, bir kelime ilave eder, ehemmiyetli bir hakikati kaybetmeye sebep olur. Ben tashihatımda böyle zararlı ilaveleri çok gördüm. Hem benim tarz-ı ifadem, bu zamanın Türkçesine pek uygun gelmiyor. Bir parça dikkat ve teenni ister. Belki bunun da bir faidesi, bir hikmeti var.

**Salisen**: Senin nüshanın başında ve ahirindeki mektuplardan işaret ettiğim kısmını, Risalenin ahirinde yazılsa münasip bir takriz olur.

**Rabian**: Şimdi ihtiyat çok lazımdır. Hem senin hem koğuşun dikkat altında olduğunu hissediyorum.

*Said Nursî*
