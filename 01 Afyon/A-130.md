---
title: "Afyon 130 : Kocatepe Gazetesi’nde Bediüzzaman hakkında bir yazı"
no: 130
id: "A-130"
konu: "Kocatepe Gazetesi’nde Bediüzzaman hakkında bir yazı"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 130 : Kocatepe Gazetesi’nde Bediüzzaman hakkında bir yazı

<p class="takdim">Afyon’da çıkan Kocatepe Gazetesi’nin 29 Teşrin-i Evvel 948 tarihli nüshasında:</p>

## Kendi Ağzından Bedi’zaman, nam-ı diğer Said-i Kürdî’nin Hayatı

Bediüzzaman hakkında kısa malumat: Yukarıda yan tarafta Bedi’zaman’ın müridleriyle beraber mahkemeye gidişlerini gösterir iki fotoğrafı Aslen Vanlı olan ve şarkta büyük nüfuz sahibi bulunan Bedi’zaman, nam-ı diğer Said-i Kürdî Bakanlar Kurulu’nun kararıyla evvela Denizli’ye sürülmüştür. Denizli’de din propagandası yaptığı için bir yıl hapse mahkum edilerek Isparta’ya nakledilmiştir. Isparta’da aynı suçtan iki yıl hapsedilmiş ve oradan iki yıl evvel Emirdağı İlçesi’ne sürgün olarak gelmişti. Yeni İskan Kanunu’nun çıkmasıyla Şeyh Said Emirdağı’ndan ayrılmayacağını hükümete bildirmiştir. Bunun üzerine hükümet Bediüzzaman’ın Emirdağı’ndaki durumu ile yakından alâkadar olmaya başlamış ve şeyhin Emirdağı’nda Nur isminde risaleler çıkararak din propagandası yaptığını tesbit ederek olayı şehrimiz C. Savcılığına bildirmiştir. Hadiseye Savcılık el koymuş, şeyh ile müridlerini tevkif ederek Afyon Ağırceza Mahkemesine dosyayı vermiştir. Bedi’zaman’ın Afyon’a getirilmesini alâkadar eden davanın ilk tahkikatı sona ermiştir. Okuyucularımıza üç buçuk ay evvel ilk tahkikatın açılması hitamından sonra Bedi’zaman hakkında tafsilat vereceğimizi vadetmiştik. Bu nüshadan itibaren sözümüzü yerine getirmiş bulunuyoruz. Bedi’zaman’ın kendi ağzından hikaye edilen hayatında rejim aleyhinde dini propaganda mahiyetinde gördüğümüz cümleler tamamen çıkartılmıştır. Şeyhin hayatını yazmakla hiçbir gizli emelimiz bulunmadığını belirtmeyi yerinde buluruz.

Mesleğimiz icabı efkar-ı umumiyenin alâkasını çeken hadiseleri ve hadiselerin muvakkat kahramanlarının hüviyetlerini bildirmek mesleki vazifemiz çerçevesi içindedir. Bedi'zaman’ın insanlık üstünde bir kudret olduğu hakkındaki dedikoduyu ref’eden, onun da bizim gibi bir alelade insan olduğunu ispat eden bu yazı serisi, bir bakımdan faydalı olduğu kanaatındayız.

### Kendi ağzından Bedi’zaman’ın hayatı

Şimdi sözü Bedi'zaman’a bırakalım: Hürriyet ilanını, Birinci Harb-i Umumi’yi, mütareke senelerini, milli hükümetin ilk teşekkülünü ve cumhuriyet zamanını birden terk eden hükümet ricali beni pek iyi tanırlar. Bununla beraber müsaadenizle hayatıma bir sinema şeridi gibi, sizinle göz gezdirelim. (Arkası devam edecek)
