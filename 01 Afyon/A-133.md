---
title: "Afyon 133 : Hüve Nüktesi, gizli zındık düşmanlarımızın bellerini kırmış"
no: 133
id: "A-133"
konu: "Hüve Nüktesi, gizli zındık düşmanlarımızın bellerini kırmış"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 133 : Hüve Nüktesi, gizli zındık düşmanlarımızın bellerini kırmış

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık , Hakikatli Kardeşlerim!

**Evvelen**: Ben bazı emarelerle tahmin ederim ki, neşredilen mecmualarımızdan en ziyade Rehber’e ehemmiyet veriyorlar. Hatta iki rehberi birleştirip Ceylan’a vererek davasını kubbe yapıp o yaralanan adamı bir sene sükuttan sonra o iftiralara sevk ettiler. Ben zannederim ki: «Hüve Nüktesi» gizli zındık düşmanlarımızın bellerini kırmış. Onların istinadgahı olan tabiat tağutunu dağıtmış. Kesif toprakta bir derece saklayabilirken şeffaf havada Hüve Nüktesi’nden sonra hiçbir cihetle o tağutu saklamak imkanı kalmamış ki, küfr-ü inadî ve temerrüd-ü irtidadî sebebiyle adliyeyi aldatıp aleyhimize sevkediyorlar. İnşallah Nurlar, adliyeleri lehine çevirip onların bu hücumunu dahi akim bırakacaklar.

**Saniyen**: Bu sırada hem Ehl-i Sünnet gazetesi, hem buranın gazetesi, hem Zübeyir’in hararetli mukabelesi, Nurlarla iştigalleri güzel bir ilanat hükmüne geçtiler. Benim bedelime, benim hoşuma giden bize dair bahislerine bakınız, bana bildiriniz.

*Said Nursî*
