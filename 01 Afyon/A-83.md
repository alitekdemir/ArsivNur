---
title: "Afyon 83 : Dünya’nın kürevî olmasına dair bir suale cevap"
no: 83
id: "A-83"
konu: "Dünya’nın kürevî olmasına dair bir suale cevap"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 83 : Dünya’nın kürevî olmasına dair bir suale cevap

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

**Sual**: Küre-i Arzın kürevî olduğuna dair bir ayet var mı ve hangi surededir? Müstevî veya kürevî olduğunda tereddüdüm vardır. Her hükümetin bulunduğu arazi deniz ortasındadır. Bu denizlerin etrafını muhafazakar neler var? Lütfen beyanını rica eder, ellerinizden öperim. Emirdağlı Ali Hoca

**Cevap**: Risale-i Nur bu çeşit mesaili halletmiş. Küreviyet-i arz ulema-i İslamca kabul edilmiş, dine muhalefeti yoktur. Âyetteki “satıh” demesi kürevî olmadığına delalet etmiyor. Müctehidlerce, “istikbal-i kıble” namazda şart olması ve şart ise bütün erkanda bulunması sırrıyla, secde ve rüku’da istikbal-i kıble lazım geliyor. Bu ise yerin, zeminin küreviyeti ile ve şer’an kıble Kabe-i Mükerreme’nin üstü ta arşa kadar ve altı ferşe kadar bir amûd-u nuranî olması, küreviyetle istikbal-i erkanda bulunabilir.

*Said Nursî*
