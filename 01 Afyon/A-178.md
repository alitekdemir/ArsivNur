---
title: "Afyon 178 : Bana hapis kanunuyla muamele etsinler"
no: 178
id: "A-178"
konu: "Bana hapis kanunuyla muamele etsinler"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 178 : Bana hapis kanunuyla muamele etsinler

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Bu gelen noktalara dair hem buradaki dostlar ve avukatlar hem Emirdağ’ındaki kardeşlerim çalışsınlar.

**Birinci Nokta:** Bana hapis kanunuyla muamele etsinler. Keyfî ve tahakkümî tazyiklere tahammülüm kalmadı.

**İkinci Nokta:** Onlara desinler ki: “Said kendine hürmet, muhabbet istemiyor. Hatta talebelerini de kendini medhetmekten menediyor. Yalnız der: Bana eziyet ve hakaret edilmesin?” Halbuki evham yüzünden beni hem mahpuslara hem kapıya hariçten gelen dostlarıma bakmaktan ve onlara “Merhaba” işaretini vermekten menedip yasak etmişler. Dünyada emsali bulunmayan bir tecrid içindeyim.

**Üçüncü Nokta:** Ta bayrama kadar mümkün olduğu kadar beni dünya ile meşgul etmemek ve taciz ve eziyet vermemek, pek çok ihtiyacım var.

*Said Nursî*
