---
title: "Afyon 140 : Sizi teselliye muhtaç bilmiyorum"
no: 140
id: "A-140"
konu: "Sizi teselliye muhtaç bilmiyorum"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 140 : Sizi teselliye muhtaç bilmiyorum

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık Kardeşlerim!

**Evvelen**: Sizi teselliye muhtaç bilmiyorum. Birbirinizin kuvve-i maneviyenizi takviye edersiniz, o kâfidir. Karşımdaki levha dahi bana kâfi geliyor. Bu son hücumda, tam haksız ve kanunsuz, yalnız evhamdan ve zaafiyetten gelen bir korkutmak olduğu anlaşıldı. Ve ahalinin ve zabıtanın vaziyeti, o manasız hücuma bir itiraz hükmünde idi.

**Saniyen**: Benim müdafaatım yeni isnadata dahi kâfi gelir mi? Hem Zübeyir ve avukatlar çalışıyorlar mı? Telaşları yok mu? Hiç merak etmesinler. Bize medar-ı mesuliyet iddia ettiği maddeler, bütün uhuvvet-i imaniyeyi taşıyanları, hatta bütün imamların namaz cemaatlerini ve bütün üstad ve muallimlerin talebelerini dahi mesul etmek lazım gelir. Demek muhalifleri çok kuvvet bulmuşlar ki, bunlar bu telaşlı ve imkanatı vukuat yerinde istimal ederek acib evhamla bize hücum ettiler.

**Salisen**: Benim kendi kanaatim, ta bahara kadar hapiste kalmak gerektir. Zaten kışta her şey bir derece tevakkuf eder. İnşallah inayet-i İlahiye yine imdadımıza yetişir.

*Said Nursî*
