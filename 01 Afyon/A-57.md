---
title: "Afyon 57 : Bir mübarek hatıra ile bir hakikat ve bir müjde kalbe geldi"
no: 57
id: "A-57"
konu: "Bir mübarek hatıra ile bir hakikat ve bir müjde kalbe geldi"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 57 : Bir mübarek hatıra ile bir hakikat ve bir müjde kalbe geldi

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

Aziz, Sıddık Kardeşlerim!

Bugün bir manevi ihtarla sizin hesabınıza bir telaş, bir hüzün bana geldi. Çabuk çıkmak isteyen ve derd-i maişet için endişe eden kardeşlerimizin sıkıntıları beni müteellim ve mahzun ettiği aynı dakikada bir mübarek hatıra ile bir hakikat ve bir müjde kalbe geldi ki:

Beş günden sonra çok mübarek ve çok sevaplı ibadet ayları olan şuhur-u selase gelecekler. Her hasenenin sevabı başka vakitte on ise, Receb-i Şerif’te yüzden geçer. Şaban-ı Muazzam’da üç yüzden ziyade ve Ramazan-ı Mübarek’te bine çıkar ve Cuma gecelerinde binlere ve Leyle-i Kadir’de otuz bine çıkar.

Bu pek çok uhrevî faideleri kazandıran ticaret-i uhreviyenin bir kudsî pazarı ve ehl-i hakikat ve ibadet için mümtaz bir meşher ve üç ayda seksen sene bir ömrü ehl-i imana temin eden şuhur-u selasede bire on kâr veren medrese-i Yusufiyede geçirmek, elbette pek büyük bir kârdır. Ne kadar zahmet çekilse ayn-ı rahmettir.

İbadet cihetinde böyle olduğu gibi, «Nur hizmeti» dahi nisbeten -kemiyeten değilse de keyfiyet itibarıyla- bire beştir. Çünkü bu misafirhanede mütemadiyen giren ve çıkanlar, Nur’un derslerinin intişarına güzel bir vasıtadır. Bazen bir adamın ihlası, yirmi adam kadar faide verir.

Hem Nur’un sırr-ı ihlası -bu sebatkarane yapacak kahramanlık damarını taşıyan ve Nur’un tesellilerine pek çok muhtaç bulunan- mahpus biçareler içinde bir parça intişarı için bir parça zahmet ve sıkıntı olsa da ehemmiyeti yok.

Ve derd-i maişet ciheti ise: Zaten bu üç ay ahiret pazarı olmasından hem her biriniz çok şakirdlerin bedeline, hatta bazınız bin adamın yerinde buraya girdiğinden, elbette sizin harici işlerinize yardımları olur diye tamamıyla ferahlandım ve bayrama kadar beraber burada bulunmak büyük bir nimettir bildim.

*Said Nursî*
