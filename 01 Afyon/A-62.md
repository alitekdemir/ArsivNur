---
title: "Afyon 62 : Leyle-i Kadir münasebetiyle iki hakimden iki küçük ricam var"
no: 62
id: "A-62"
konu: "Leyle-i Kadir münasebetiyle iki hakimden iki küçük ricam var"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 62 : Leyle-i Kadir münasebetiyle iki hakimden iki küçük ricam var

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Kardeşimiz Ahmed Ağa ile konuştuğum gibi, avukat ve Arpacı Salih vasıtasıyla sorgu hakimine ve müddeiumuma benim tarafımdan denilsin ki: Onlardan iki küçük ricam var.

**Birisi**: Ta bayrama kadar benim yüzümü dünyaya çevirmesinler. Ziyade ihtiyarlığım cihetiyle gelecek senedeki bu şuhur-u selaseye yetişmem ihtimali çok zayıf olmasından bu çok mübarek ve Leyle-i Kadir sırrıyla seksen küsur sene hayırlı bir ömrü kazandıran bu son ömrümü beyhude müdafaat ve dünya siyasetiyle iştigal suretinde zayi olmasın, diye o iki hakim hakkımda ne yapsalar ve neye karar verseler ben razıyım.

**İkinci ricam**: O zatlar hapsin heyet-i idaresine desinler ki, beni çok sıkmasınlar. Zaafiyetim ziyade olmuş sabır ve tahammül azalmış.
