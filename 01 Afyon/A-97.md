---
title: "Afyon 97 : Nurların intişarı yasak değil ve mahkeme ilişemiyor"
no: 97
id: "A-97"
konu: "Nurların intişarı yasak değil ve mahkeme ilişemiyor"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 97 : Nurların intişarı yasak değil ve mahkeme ilişemiyor

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık Kardeşlerim!

**Evvelen:** Refet, Edhem ve Çalışkanlar ve Burhan gibi Nur naşirlerini tahliye etmeleri gösteriyor ki, Nurların intişarı yasak değil ve mahkeme ilişemiyor. Hem cemiyetçilik bulunmadığına bir karar alametidir. Hem meselemizi uzatmada, Nurlara nazar-ı dikkati geniş bir dairede celbetmesinden, onları okumasına bir umumi davet ve resmî bir ilanat hükmünde işiten müştakların okumak heveslerini tahrik ettiğinden, sıkıntımızdaki zarardan yüz derece ziyade bize ve ehl-i imana menfaatlere vesiledir. Zaten bu zamanda, en geniş daire-i zeminde, en dehşetli ve külli bir hücumda tecavüz eden dalalet ordularına karşı böyle kudsi bir ders, bu suretle atom bombası gibi inşallah tesirini göstermeye bir işarettir.

**Saniyen:** O yeni Avukat‘a, Kemal’e benim tarafımdan çok selamla beraber tebrik ediniz ki, Nur’un mücahidleri içine girmiş. Ben onu umumumuzun vekili nazarıyla bakıyordum. Hem fahrî bir fedakar biliyordum. Bu gelecek mahkememizdeki vaziyete göre iki eski avukatımızın meşveretiyle bir karar vereceğiz. Fakat şimdi de mahremce müdafaatımızı tam tetkik etsin.

Benim bazı meselelerde tevilli ve kapalı söylediğimin sebebi, siyasete girmemek hem masum arkadaşlarımı çabuk kurtarmak içindir. Yoksa ben çok şiddetli ve açık konuşacaktım. O demiş: “Heyet-i hakime tevilli değil, açık söylemesini istiyordular.” Ben manasını bilemedim. Acaba bu derece bizi ezenler muhalefet damarı mı? Eğer olsaydı, bu uzatmakla bu kadar bizi tazib etmeyeceklerdi. Her ne ise, merak ettim, anlamadım.

*Said Nursî*

***

1. Pusulanın orijinali.
![[Afyon-097-YasakDegil1.jpg|300]]
![[Afyon-097-YasakDegil2.jpg|300]]

> 
![[Afyon-097-YasakDegil3.jpg|300]]
![[Afyon-097-YasakDegil4.jpg|300]]

