---
title: "Afyon 32 : Risale-i Nur’un ağlamasıyla ya zemin titrer veyahut hava ağlar"
no: 32
id: "A-32"
konu: "Risale-i Nur’un ağlamasıyla ya zemin titrer veyahut hava ağlar"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 32 : Risale-i Nur’un ağlamasıyla ya zemin titrer veyahut hava ağlar

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık Kardeşlerim!

**Evvelen**: Benim şahsıma edilen eziyet ve ihanetlerden müteessir olmayınız. Çünkü Risale-i Nur’da bir kusur bulamıyorlar, onun bedeline benim ehemmiyetsiz ve çok kusurlu şahsımla uğraşıyorlar. Ben bundan memnunum. Risale-i Nur’un selametine ve şerefine binler şahsî elemler, belalar, tahkirler görsem; yine müftehirane şükretmek, Nurdan aldığım dersin muktezasıdır ve onun için bana bu cihette acımayınız.

**Saniyen**: Pek geniş ve şiddetli ve merhametsiz bu taarruz ve hücum, şimdilik yirmiden bire indi. Binler haslar yerinde birkaç zat ve yüz binler alâkadarlar bedeline mahdud birkaç yeni kardeşleri topladılar. Demek inayet-i İlahiye ile pek hafif bir surete çevrilmiş.

**Salisen**: İki sene aleyhimizde plan çeviren sabık Vali inayet-i Rabbaniye ile defoldu ve aleyhimizde pek ziyade evhamlandırılan Dahiliye Vekili hemşehrilik ve nesilce cedleri ziyade dindar olmaları cihetiyle bu dehşetli hücumu pek çok hafifleştirdiğine kuvvetli bir ihtimal var. Onun için meyus olmayınız ve telaş etmeyiniz.

**Rabian**: Pek çok tecrübelerle ve hadiselerle kati kanaat verecek bir tarzda, Risale-i Nur’un ağlamasıyla ya zemin titrer veyahut hava ağlar. Gözümüzle çok gördüğümüz ve kısmen mahkemelerde dahi ispat ettiğimiz gibi; tahminimce, bu kış emsalsiz bir tarzda bidayette yaz gibi gülmesi, Risale-i Nur’un perde altında teksir makinesiyle gülmesine ve intişarına tevafuku ve her tarafta taharri ve müsadere endişesiyle tevakkufla ağlamasına, birdenbire kışın dehşetli hiddeti ve ağlamasıyla tetabuku, kuvvetli bir emaredir ki, hakikat-ı Kuraniye’nin bu asırda parlak bir mucize-i kübrasıdır, zemin ve kâinat onun ile alâkadardır.

*Said Nursî*
