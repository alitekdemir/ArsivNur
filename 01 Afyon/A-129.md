---
title: "Afyon 129 : Hüsrev’in birkaç mektup münasebetiyle Üstad’a cevapları"
no: 129
id: "A-129"
konu: "Hüsrev’in birkaç mektup münasebetiyle Üstad’a cevapları"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 129 : Hüsrev’in birkaç mektup münasebetiyle Üstad’a cevapları

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Çok aziz, çok sevgili, çok kıymettar, çok mübarek Üstadımız Efendimiz Hazretleri!

Arz-ı tazimat ve takdim-i ihtiramat ile istifsar-ı hatır eder, sıhhat ve afiyetinize dualar ederek damenlerinizden, el ve ayaklarınızdan öpüyoruz.

Müşfik Üstadımız efendimiz! Siz sevgili Üstadımızdan bize gönderilen ve müdafaatın sonuna ilave edilen üç kıymettar mektubunuzla Hüve Nüktesi’ni nasıl bulduğumuzu siz sevgili üstadımıza arzetmemizi, bir mübarek kardeşimizle siz sevgili üstadımız emretmişler.

Sevgili Üstadımız, Efendimiz!

**Birinci mektubunuz**, yirmi seneden beri tarassudlar ve nezaretlerle beraber altı vilayet ve üç mahkemenin bulamayıp beraat verdikleri cemiyetçilikten sizde hiçbir eser görülmediği halde, hiçbir cemiyette ve hiçbir komitede görülmeyen Nurculardaki harika alâka, ehemmiyetli bir taraftan bir sual ile siz sevgili Üstadımızdan sorulmuş olup şehadet mertebesini kazanmak için ruhlarını feda eden milyonlar İslam fedailerinin ahfadları ve evladları, o fedailiği ecdadlarından irsiyet aldıkları içindir ki: Siz sevgili Üstadımıza mahkemeleri hayret ettirip susturan: “Milyonlar kahraman başlar feda oldukları bir hakikata başımız dahi feda olsun.” diye bu acib cümleyi söyletmeye vesile olan talebelerinizde gördüğünüz hakiki, halis, sırf rıza-yı İlahî ve müsbet ve uhrevî fedakarlığın karşısında, menfî cemaat ve komitelerin mağlup oldukları hem Nurcuları dağıtmak isteyenlerin inşallah muvaffak olamayacakları ve hem Nur’un ve imanın fedailerini çoğaltmaya sebebiyet verecekleri izah edilmekle cevap verilmiştir.

**İkinci mübarek mektubunuzda**: Siz sevgili Üstadımız Van ve Bitlis’de tedriste bulunduğunuz talebelerinizle birlikte, etraflarında bulunan ehl-i imanı titreten Ermeni Taşnak fedailerine karşı çıkarak o fedaileri durduran ve dağılmaya mecbur eden siz sevgili Üstadımızdaki ve talebelerinizdeki harika kuvvet; küçücük ve fani dünya hayatıyla menfî milliyetin muvakkat menfaati ve selameti için Ermeni fedailerinde görülen harika fedakarlığa mukabil, hayat-ı bâkiyeye ve İslam millet-i kudsiyesinin müsbet menfaatlerine çalışan ve “ecel birdir” itikad eden ve üstadlarına olan şiddet-i rabıtaları fedailik derecesine varan talebelerinizin birkaç sene mevhum ömürlerini milyonlar sene ömre ve milyarlar dindaşların selametine ve menfaatine müftehirane feda etmelerinden mütevellid olduğu, kırk sene evvel siz sevgili Üstadımızdan sorulan bir suale cevap olarak bildirilmektedir.

**Üçüncü mübarek mektubunuz**: Dokuz aydan beri temadi eden pek acib tecridinizle beraber teselli ve ünsiyet ihtiyacını tevlid eden hastalığınız içinde neden bu tazyik oluyor?... diye siz sevgili üstadımızın kalb-i mübareklerine gelen şekvâya bir ihtar olup... inatçı, bahaneci ve insafsız muarızlar karşısında girdiğimiz bu şiddetli imtihanda altın olanlar bakır olanlardan ayrılmak için mihenge vurulmak ve insafsız bir tecrübe ile nefislerin hisseleri olup olmadığı bilinmek için ince eleklerle elenmek, sırf hak ve hakikat namına olan halisane hizmetimize pek çok lüzumu olduğu için kader-i İlahi’nin ve inayet-i Rabbaniye’nin bu dehşetli tazyike verdiği müsaade, hiç bir hile ve hiç bir enaniyet ve hiç bir garaz ve hiç bir dünyevî ve uhrevî menfaat karışmayarak yapılan ve tam halis ve hak ve hakikattan gelen ve şimdi en muannid ve vesveseli olanları dahi teslime mecbur eden ve bir zahmete mukabil inşallah bin kâr bırakan bu hizmetimiz eğer perde altında kalsaydı, çok manalar verilmekle beraber avam-ı ehl-i iman ile havas kısmı birer bahane ile tam kanaat etmeyeceklerinden olduğu bildirilmektedir.

**Dördüncü mektup olan Hüve Nüktesi ise**: <span class="arabic" dir="rtl" title="Meal: “De ki, O Allah birdir.” İhlâs Suresi, 112:1]">قُلْ هُوَ اللّٰهُ اَحَدٌ</span> ve <span class="arabic" dir="rtl" title="Meal: “Ondan başka ilâh yoktur.”">لاَ اِلٰهَ اِلاَّ هُوَ</span> kelime-i kudsiyeleriyle maddi cihetinde <span class="arabic" dir="rtl" title="Meal: “O”">هُوَ</span> lafzında siz sevgili Üstadımızın bir seyahat-ı hayaliye-i fikriyelerinde, hava sahifesinin mütalaalarıyla görülen zarif bir nükte-i tevhidde iman mesleğindeki gayet derecede kolaylık ile meslek-i dalaletteki nihayetsiz müşkilat kısa bir işaretle beyan edilmiş.

Kudret-i İlahiye’nin bir arşı olan bir avuç toprağa konulan muhtelif tohumların mahiyetlerinde ve emir ve iradenin diğer bir arşı olan havanın bir parçasında neşv ü nema bulan <span class="arabic" dir="rtl" title="Meal: “O”">هُوَ</span> lafzında görülen harikalar, esbaba verildikçe, dehşetli müşkilatın zuhuru ve Vahid-i Ehad’e verildikçe fevkalade suhuletin vücudu hem ehl-i dalaletin hususan maddiyyun ve tabiiyyun meslek erbabına hem ehl-i imana gayet şirin ve gayet güzel ve gayet hoş hem gayet mukni ve müskit bir şekilde ispat edilerek bir risale kadar kıymeti bulunan hususen tahavvülat-ı zerrat hakkındaki Otuzuncu Söz’le, Tabiat Risalesi olan Yirmi Üçüncü Lema’nın bir nevi hulasası olabilir kanaatini bize veren bu kıymettar yazılarınızla Risale-i Nur baştan başa her okuyanı hem tenvir edip yükseltiyor hem sevgili Üstadımıza nihayetsiz minnettarlıklara vesile oluyor.

Sevgili üstadımız efendimiz! Tekrar tekrar damenlerinizden el ve ayaklarınızdan öperek sıhhat ve afiyetinize dualar ettiğimizi arz ederek dualarınıza el açıyoruz sevgili Üstadımız hazretleri.

*Çok kusurlu talebeniz*
*Hüsrev*
