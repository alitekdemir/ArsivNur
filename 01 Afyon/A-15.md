---
title: "Afyon 15 : Hata-Savab cetveli"
no: 15
id: "A-15"
konu: "Hata-Savab cetveli"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 15 : Hata-Savab cetveli

## Afyon müddei umumisinin iddianamesindeki hataları gösteren cetveldir

<p class="takdim">[Yalnız üç saat fırsat buldum, bu cetveli yazdık.]</p>

Yirmi sahifeden ziyade arkadaşlara ait olduğundan, yanlışlarını beyan etmedim. Bu yanlışların hepsi yüzden geçer. Mahkemede kırk sayfa iddianame iki saate yakın bize dinlettirildi. Hem hukukumuza hem hayat-ı şahsiyemize hem hayat-ı ictimaiyemize ve şerefimize ve Risale-i Nur’un kıymetine çok dokunduğu halde gücenmediğimize mukabil, iddianameyi yazan zatın meselemizdeki sathiliğine ve dikkatsizliğine ve cerbezeliğine dokunacak bir cihet varsa, onun da gücenmemesini ve mahkemenin de tamamen itiraznamemi okumaklığıma müsaadesini talep ederiz. [Maattessüf müsaade etmedi.]

Mahkemede “aleyhimizdeki iddianamede yüz yanlışını ispat etmezsem yüz sene cezaya razıyım” diye, iddia ettiğime bir hüccet olarak iddianamenin kırk sayfasında, şahsıma ait on beş sahifede seksen bir yanlışını gösteren bu cetveli mahkemenize takdim ediyorum. Said Nursî

1. Dini alet ederek...

Reddedilmiş müdafaatımdaki hüccetler bu yanlışı herkese gösterir.

2. Emniyeti bozabilecek...

Yirmi senede bir vukuatı altı mahkeme göstermemesiyle bu yanlışını ispat eder.

3. Gizli bir cemiyet kurmak...

Üç mahkemenin bu noktada beraat vermesi bu yanlışı ispat eder.

4. Gizli cemiyete girmek...

Bu defa yirmi üç adamı makam-ı iddianın tahliyesiyle kendi yanlışını kendi gösteriyor.

5. Hiçbir iş ile meşgul olmayan...

Risale-i Nur’un telifi ve tashihi ile olan büyük meşgaleyi görmemesi, bu yanlışı herkese gösteriyor.

6-7. Devletin emniyetini ihlale teşvik edecek hareketlerde bulunduğundan ve gizli cemiyet kurduğundan...

Eskişehir Mahkemesi’nin yalnız tesettür ve şapka meselesini esas tutması ve cemiyet ve emniyeti ihlale ehemmiyet vermemesi bu yanlışını gösteriyor.

8. Kanunun 163 üncü maddesi...

Zahiren o madde-i kanunî ile, fakat hakikaten Eskişehir Mahkemesi kanaat-ı vicdaniye ile hüküm vermesi, Tesettür Risalesi’nin eskiden yazıldığını anlamasıyla, mecburiyetle, kanaat-ı vicdaniyeye müracaat etmesi, bu yanlışını gösteriyor.

9. Dinen mukaddes tanınan şeyleri alet etmek...

Bu otuz seneki hayatım ve bütün benim ile görüşenler ve mahiyetimi bilenler, bu hükmü tekzip ediyorlar.

10. Devletin emniyetini bozacak hareketlere halkı teşvik ve tergib ederek...

Yirmi senede hiçbir Nur Şakirdi böyle bir vukuata sebep olmadığı ve on vilayetin zabıtaları kaydetmemeleri, bunun hata olduğunu gösteriyor.

11. Gizli cemiyet kurmak...

Üç mahkemenin o noktada beraat vermesi ve yirmi senedir siyaseti terk etmekliğim, bu hatanın ne kadar açık bir iftira olduğunu gösteriyor.

12. Gizli neşriyatta bulunmak...

Âlem-i İslam’ın mühim merkezlerinde ve burada merkez-i hükümette ve Daru’l-Fünun’da yazdıkları Nur mecmuaları ellerde gezmesiyle bu yanlışını gösteriyor.

13. Gençlik Rehberi, Nurcular cemiyeti arasında gizli satılmasına...

Cerh edilmeyen müdafaatta, yedi makamâta gönderilen itiraznamede kati hüccetler ile ki; Nur Talebeleri hiç bir vecihle siyasi cemiyet olmazlar. Hem Eskişehir Emniyet Müdürlüğü müsaadesiyle resmen tabedilen Gençlik Rehberi, değil yalnız Nurcular arasında, herkese alenen satıldığı, bu hatasını ispat eder.

14. Zülfikar ve Asa-yı Musa’nın gizli satılmasına...

Doğrudan doğruya Diyanet Riyasetine bera-yı malumat bu mecmuaların gönderilmesi hem alenen İstanbul’da ciltlenmesi ve İstanbul’daki mühim zatlara, hatta bazı kitapçılara ki; Hindistan’a kadar gönderilmek için gönderilmesi, gizli satılmadığını belki ilanatla teşhir edilmesiyle, bu hatasını gösteriyor.

15. Yüz kırk sure Kuran...

Kuran yüz on dört sure olduğunu, Kuran’ı okuyan herkes bildiği halde, sathiliği ve aceleliği bu acib yanlışa sevk etmiş.

16. Kuran-ı Kerim’e adeta bir nazire...

Bin defa haşa! Risale-i Nur, Kuran’ın bu asırda bir mucize-i maneviyesinin bir ayinesi ve ondan tereşşuh etmiş bir tefsiri olduğuna bütün Nurcuların ve Risale-i Nur’daki yazıları görenlerin kanaatleri, bu yanlışını tekzip ediyor.

17. Risale-i Nur yüz kırk parçadan ibaret olan...

Müdafaatımda belki pekçok defalar lüzumu için “yüz otuz parça” diye tekrarımız bu yanlışını gösteriyor.

18. Risale-i Nur’un telifi yirmi üç senede tamamlandığı bildirilen...

İmam-ı Ali (r.a.) ve Gavs-ı Azam’ın (k.s.) işarat-ı gaybiyesiyle ve mana-yı işarîsiyle, bir vakit “yirmi dört senede Risale-i Nur tamam olacak” denilmesi, o yanlışı tashih eder.

19. Üç kitapta toplanan Nur Risalelerinin...

Belki yalnız Yirmi Yedinci Mektup, lahikasıyla beraber o üç mecmua kadar büyük olduğu gibi onlardaki Nur’un Risaleleri o üç mecmuada ancak beşten birisi olması dikkatsizlikten gelen bu yanlışını gösteriyor.

20. Perakende halinde bulunan Nur Risaleleri...

Şimdi Nurları yazan kalemlerin yüz binler ve güzel itina ile tevafukla yazan yüzler katibin aşk-ı imanî ve ilmî ile yazdıkları Nur Risalelerine “perakende, ehemmiyetsiz parçalar” namı verilmesi zahir bir yanlıştır.

21. Bazı kısmında mevzu ve gaye ile hiç ilgisi olmadığı...

Eski zamanda mantıkta en derin ulemaları ilzam eden ve şimdiye kadar müdakkik ulemalar Risale-i Nur’u o cihette tenkit edememeleri bu hatayı söyleyene iade eder.

22-23. Risale-i Nur’un bir kısmında okuyanlara bir şey öğretme bakımından, ilmî mahiyet taşımadığı...

Yirmi seneden beri hükümetin iğfal olunmuş bazı rükünleri ve aldanmış bazı mutaassıp hocalar, Risale-i Nur’un aleyhinde hücum ettikleri ve herkesi ürküttükleri halde, hiçbir esere müyesser olmayan yüz binler her sınıftan muhtac-ı ilm-i hakikat ona talip olup istifadeleri bu iftirayı pek çirkin gösteriyor.

24. Şimalden gelecek büyük kızıl tehlikeye karşı bir sed olduğunu iddia ve zannetmektedir...

Nurları okuyan bütün zatlar; değil zan ve tahmin, belki kati ve yakinî bir surette, Risale-i Nur’un şimalden gelen tehlikeye bir sed olduğunu söylemeleri bu hatayı gösteriyor.

25. Devletin emniyetini ihlal etmiş...

Üç mahkemede üç Müdafaatımda bu iftiranın asılsız olduğunu ispat ettiğim gibi yirmi senede, bulunduğum beş-altı vilayet zabıtaları, emniyeti ihlale dair hiçbir maddeyi ne Said’in ve ne de arkadaşlarının hakkında kaydetmemesi bu iftirayı tamamıyla reddeder.

26. Nurcuların zanları hilafına olarak, Nur Risaleleri yegane okunacak tefsir değildir...

Nur Risalelerinde ve talebelerinin lisanında her vakit söylenen bu, “bu zamanda en kuvvetli bir tefsir-i Kurani’dir” yoksa hiçbir vakit başka tefsirlere ilişmek hatırlarına gelmediği, bu acib hatanın ne kadar çirkin olduğunu gösterir.

27. Nurcular adı verilen talebelerin de yekdiğerleriyle görüşmeleri gizli olduğu...

Isparta vilayetinde ve bütün köylerinde, zabıtanın ve hükümetin taht-ı nezaretinde aşikare bir surette görüşmeleri ve bazı köylerde yüz kalemle yazıları neşretmeleri gizlilik isnadını kırıyor.

28. Teksir makinasıyla çoğaltılması ve alanların bulunduğu yere gönderilmesi gizli yapılmaktadır...

Bu ifadede bir dirhem doğruluk varsa, üç dirhem yanlış var. Evet insafsız gizli düşmanlarımız bahane bulmamak için dörtte bir gizli yapılmıştı. Yoksa şimdi buldukları bahane ile bizi daha evvelden adliyeye sürüklemeleri ihtimaline binaen bir parça gizli idi. Yoksa her birisi üç yüz-dört yüz sahifeli mecmualardan bin beş yüze yakın mikdarı memleketin her tarafına mümanaatsız gitmesi bu hatayı tam gösterir.

29. Ve nitekim mektupların, mürsellerin bulunduğu yerden değil başka yer postahanesinden verilerek gönderilmekte olduğu...

Yirmi sekizinci yanlışta zikri geçtiği gibi, onda biri doğru ise dokuzu yanlıştır. Mektuplar pek nadir olarak postahaneye mürsellerin bulundukları yerlerden verilmemiştir.

30. Cemiyet mensubîninden Ali Savran tarafından gönderildiği...

Makam-ı iddianın o Ali Savran’ı tahliye etmesi ve sonra da bu mahkememiz de yine tevkif etmeyip memleketine gitmesine izin vermesi, cemiyetçilik olmadığını makam-ı iddia kendi kalemiyle ispat etmiştir.

31. Yine gizlice bazı vatandaşların mensup oldukları gizli cemiyete...

Böyle asılsız bir hatayı tekrar etmek te büyük bir hata olduğu malumdur.

32. Herkese okunmasının dahi sevap olduğunu söyleyerek iğfale çalıştıkları...

Otuz üç ayat-ı Kuraniye’nin işaratına mazhar ve şimdiye kadar yüz binler adama iman cihetinde tesirli hizmet eden ve pekçok gençleri ıslah eden Risale-i Nur’la iğfal edilmiş diyen, elbette nefs-i emmarenin iğfaline kapılmış ki, böyle hata ediyor.

33. Bundan, başka gizli maksat görünmüyorsa bu gizliliğe mahal görünmezdi...

Kırk seneden beri bana suikasta çalışan gizli düşmanlarımın desiseleriyle şahsıma karşı eşedd-i zulmü yapanlardan çekinmek için gizlenmiştir.

34-35. Dini hissiyatı alet ederek, devletin emniyetini bozmaya halkı teşvik eden hareketlerinin...

Hiç aslı olmayan uzak bir imkanı vukuat yerinde sarfederek bu kadar tekrar etmek yalnız garazkarane bir iftiradır.

36. Kanunî ve zarurî olarak takip edilmesine, “münafıklık, zındıklık, dinsizlik ve zulüm” olarak tavsif eden...

Bizi kanunsuz hapislere sokmak ve gizli düşmanlarımızın desiseleriyle bizi perişan etmek sırasında o gizli düşmanlarımıza münafıklık, zındıklık, dinsizlik söylediğimizi, iğfallerine kapılmış memurlara atfetmesi hatadır.

37-38. Kimseyle görüşmediğini ileri sürdüğü halde, gizli olarak vilayet ve kaza ve köylerden gelenleri kabul edip görüşmüş...

Bu yazıda bir doğru varsa yirmisi yanlış. Çünkü yirmi ve otuz ziyaretçiden ancak bir tanesini kabul ettiğimi mahallî zabıtası ve ahali bildiği halde, böyle küllî ve daimî bir suretle isnad etmek iftiradır.

39. Sureten bu inziva hali, yakınları olan talebeler tarafından birçok kerametlerin mevcudiyetinin kabulüne ve bütün Nurculara inandırılmasına yol açmış...

Bu inziva, böyle kanunsuz belalara düşmemek ve tasannu ve hodfuruşluktan kurtulmak için olduğu ve Nur Şakirdlerinin bu inzivayı beğenmedikleri halde, bundan “kendini keramet sahibi göstermek ve dostları da onunla onu kerametli bilmek” manasız bir iftiradır.

40. Kerametleri ve veliliği hakkındaki söylenenleri ve yazıları red ve cerhetmiyor...

Bu pek zahir bir hatadır. Yüz yerde kardeşlerime yazmışım ki: “Şahsımda hiç bir ehemmiyet yok. Bana karşı hüsn-ü zannınız yanlıştır. Sizin ihlasınız var. Ben belki ihlasa muvaffak olamıyorum. Hizmette de size yetişemiyorum” dediğim ve bir defa nefsimi medhetmediğim halde bu isnad büyük bir iftiradır.

41. Ve bu yolda övünmesine bir sebep olmuştur...

İddianameyi yazan, sathîlik ve garazla baktığı için Risale-i Nur’un senasını benim şahsımın senası zannetmiş, bu hataya düşmüş. Ve çok yerlerde böyle hataya düşüyor.

42. Said tefâhura düşkündür...

Bu otuz senelik yeni hayatım ve bütün beni tanıyanlar onun bu iftirasını tekzip eder.

43. Bunu eserlerinin muhtelif yerlerinde görmek mümkündür...

İddiacının bu dediği tefâhur benim şahsıma değil, bütün o tefâhuru hatırına getiren senalar, Risale-i Nur’a aittir. Risale-i Nur da Kuran’ın tefsiridir.

44. Siracü’n-Nur kitabında, eserin dört buçuk saat zarfında yazıldığı kaydedilmiştir...

Bu yazısında iki hatası var. Birisi: Siracü’n-Nur dört buçuk saatte telif edilmiş değil, Onun içinde on beş-yirmi sayfadan ibaret Hastalık Risalesi’ne aittir. Orada imzaları bulunan iki katibin arzularıyla bir tahdis-i nimet olarak yazılmıştır. Bunda hiçbir kimsenin hatırına tefâhur gelmez, ancak bir şükürdür.

45. İlminin vüsatini ve karihasının genişliğini ve zekasının feyzini ve yüksekliğini anlatmak istemiştir...

Elli-altmış senelik hayat-ı ilmiyesi böyle temeddühlere ihtiyaç bırakmadığı gibi ahir ömründe şahsını temeddühten bütün bütün çekindiği, yalnız hakaik-ı imaniyenin beyanında yanlış etmediği ve sırf Kuran’ın feyzinden iktibas ettiğine dair beyanatı, böyle hodfuruşâne bir surete çevirmek büyük bir iftiradır. Hatta o yanlış, doğru da olsa meşhur Abdulvehhab-ı Şa’rânî ve Muhyiddin-i Arabî gibi pekçok ehl-i hakikat ulema tahdis-i nimet nevinde bu tarz ihsanat-ı İlahiyi çok defa kitaplarında zikretmişler.

46-47. Kendi kerametine o kadar inanmıştır ki, İlahî ve tabiî olan birçok hadiseleri “kendisinin ve Risale-i Nur’un kerametidir” der...

Bu hatasında birkaç vecihle yanlışı var. İlahî ve tabiî olarak iki kısma ayırmak ve tabiata da bir hisse-i icad vermek, dinde bir yanlış olduğu gibi.. Risale-i Nur’a ve şakirdlerine gelen zulmün aynı zamanında zelzele gibi müteaddid hadiselerin tevafukları; Risale-i Nur’un makbuliyetine ve bir sadaka-i makbule hükmüne geçtiğine bir işaret-i gaybiyedir demesini tefâhur zannetmek iftira olduğunu herkes bilir.

48. Risale-i Nur’un tokadı olarak vasıflandırmaktadır...

Bunun Müdafaatımda pek zahir bir hata olduğunu ispat ettiğimiz gibi “Risale-i Nur’un tokadıdır” denilmemiş, belki “Risale-i Nur sadaka-i makbule gibi belaların def’ine vesile olmasından o gizlendiği ve müsadere edildiği zamanda bazı belalar fırsat bulup başımıza gelir” denilmiş. Bu ise, adalet-i İlahiye’nin bir tokadıdır.

49. Muhtelif yerlerde olan zelzeleler ve seylablar Risale-i Nur’un şiddetli birer tokadı olarak vuku bulmuştur...

Cevabı mükerrer verilmiş, bir hatayı tekrar etmek, garazkarane bir yanlıştır.

50-51. Bu seylab ve zelzelelerden Risale-i Nur’un ve binnetice kendisinin kerametiyle kurtulmuşlardır. Ve masumlar ve çocuklar o belalardan zarar görmüşler. Said bunu izah etmemiş ve edememiştir...

Risale-i Nur’da mükerrer yerlerinde yazılmış ki, zalimlere gelen musibetlerde masumların telef olan malları sadaka ve vefat edenler de şehid hükmünde olduğunu beyan, bu yanlışını ve sathîliğini gösterir.

52. Hayır ve şerrin Allah’tan olduğunu inkar yoluna sapmak gibi, bir tezada düşmüştür...

Risale-i Nur’dan Kader Risalesi olan Yirmi Altıncı Söz’ün sırr-ı kaderi emsalsiz bir surette ve imanın erkanlarını Risale-i Nur’un harika bir tarzda isbatı meydanda iken böyle bir iftira, garazkarlıktan başka bir şey değildir.

53. Nur Şakirdlerinin bazıları ona bir Mehdilik de tevcih etmişlerdir...

İtiraznamemde kati hüccetlerle onun bu hatası reddedilmiş. Hem hiç bir vakit, değil böyle büyük makamları belki küçük medih ve hüsn-ü zan ile nefs-i emmaresine bir benlik vermemek için reddettiği mahkemelerde de görülmüştür.

54. Mücedditlik ve büyük makamlar veren Şakirdlerinin hitabelerine, enaniyet ve tefâhura olan meyli icabı itiraz etmeyerek bu teveccühleri kabul ettiği görülmektedir...

Bu hatasında kaç vecihle iftira var olduğu İtiraznamemde ve bu cetvelde kaç yerde isbat edilmiştir.

55. “Hazret-i Ali’nin(r.a.) ilm-i hakikat itibarıyla Şakirdi olduğumdan manevî evladı olabilirim” demesiyle kendine atfedilen makamlara liyakatini kabul etmiş görülmektedir...

“Bedî” manasında olan Celcelutiye Kasidesi’nde İmam-ı Ali’nin (r.a.) çok cihetlerle Risale-i Nur’a sarahat derecesine yakın işaratı içinde; Bediüzzaman ismini Risale-i Nur’a vermesinden bana emaneten verilen o ismi Risale-i Nur’a iade ettiğimi yazmışım. Bununla beraber, “ben de manevi Âl-i Beytten sayılabilirim” demekten maksadım; bir kısım müctehidlerin: ِ<span class="arabic" dir="rtl" title="Meal: “Onun ailesine ve ashabına selam olsun”">وَعَلٰى اٰلِهِ وَصَحْبِهِ</span> duasında, ***“Seyyid olmayan fakat ehl-i takva bulunanlar, o duada dahildirler.”*** dediklerinden, o umumi duada benim de bir hissem bulunması için ricakarane bir tevildir. Yoksa, o hatakarane mana hiç hatırıma gelmemiş.

56. Ahmed Feyzi’nin risaleciğinin başında Said’in iki buçuk sahifelik yazısıyla ُ<span class="arabic" dir="rtl" title="Meal: “Ey elbisesine bürünen” Müzzemmil Sûresi, 73:1">يَا اَيُّهَا الْمُزَّمِّلُ</span> ayet-i kerimesinden ebced hesabiyle “Kürdî” kelimesi çıkarılmış...

Burada benim iki sahifecik yazıma, Ahmed Feyzi’nin hakkımda mübalağakarane medihlerini kabul ettiğim manası verilmiş, hata etmiş. Çünkü benim o mektubum Ahmed Feyzi’nin dikkatini ve ilmini takdir ile beraber hakkımdaki haddimden ziyade hüsn-ü zanlarını cerh ve tadil için yazılmıştır. Hem ayetin mana-yı işarî tabakasından riyazî ve ebcedî bir tevafukla Üstadına karşı bir mana çıkarıp, hizmetine bir makbuliyet alameti olarak yazmış. Böyle şeylere yanlış denilmez ki, medar-ı mesuliyet olsun. Olsa olsa ilmî bir hatadır. Siyasete teması yoktur. Yine Ahmed Feyzi’nin Risale-i Nur’un müsellem faziletinin bir parçasını kendi Üstadına isnad etmesi ve bu zamanın bir hidayet vasıtası olduğunu demesini, medar-ı mesuliyet görüyor. Halbuki, herkes sevdiği bir adam hakkında mübalağakarane ve ifratkarane medih ve sena etmekte, örfen, âdeten, ilmen dahi hata olmadığı halde, hiç münasebeti olmayan bir sözdür.

57. Böyle acib davalarla belki bir zaman peygamberliğini dava ile hezeyan hali başlamış oluyor...

Bunun bu iftira ve isnad ve hatasından eliyazubillah derim. Böyle hiç kimsenin hatırına gelmeyen ve bizi bilen hiç kimseyi kandırmayan isnadları, elbette kanun, siyaset ve idarenin haricinde bunda dehşetli bir mana hükmediyor ki, böyle şeytanın da kimseyi inandıramadığı iftirayı ediyor.

58. İhtiyar Risalesi’nde Yedinci Rica gibi bazı risaleleri halkı devletin aleyhine teşvik edecek harekette ve mahiyette görülüp, Eskişehir Mahkemesi’nde mahkumiyetine karar verilmiş...

Bu da zahir bir hatadır. Yedinci Rica ve İhtiyarlar Risalesi, değil sebeb-i mahkumiyet ve emniyeti ihlal etmek, belki çok cihetlerle beni zulümden kurtardığı gibi, Eskişehir’deki kanaat-ı vicdaniye ile verilen hafif cezada Tesettür Risalesi’nin bir meselesi içindir. Makam-ı iddianın dikkatsizlik ve sathîliği ile böyle yanlışlar oluyor.

59. Hüsrev Altınbaş, Türk Harfleri Kanunu’na aykırı olarak Asa-yı Musa ve Zülfikar gibi mecmuaları Arap harfleriyle yazmış...

Şimdiye kadar Kuran harfleri ve hattı, Türk milletinin hatt-ı kadîmi olduğu halde; Latin harflerini, Türk harfleri deyip Kuran harfleri ile Asa-yı Musa’yı yazan Hüsrev’i mesul etmek birkaç vecihte yanlış olduğunu ehl-i insaf anlar.

60-61-62-63. İstinad ettiği hadisler zaif ve hatta mevzu olmakla beraber, tevilleri yanlış ve aslı yoktur...

Bütün ümmet bin seneden beri telakki-i bilkabul ettiği ve alem-i İslam içinde az bir kısım ulemanın başka tevillerle bir derece zaafiyetine hükmettiklerine mukabil, cumhur-u muhaddisîn ve ümmet-i Muhammediye (A.S.M) kabul ettiği; ahirzamanda gelen bazı hadiseler hakkındaki muhtelif rivayetleri tevil, yani mümkün bir ihtimal manasıyla bu zamanda vukua gelen ve gözle görülen hadiselere tam mutabık çıkmasını beyana, dünyada hiçbir ehl-i ilim “yanlış” diyemez. Faraza o hadislerden birisi mevzu da olsa; mevzuun manası “hadis değil” demektir. Yoksa “manası yanlıştır” demek değildir ki, darb-ı mesel nevinde ümmet o rivayeti kabul etmiş. Bu nevi tevilata yanlış diyenler, kaç cihette yanlış olduğu gibi, ümmetin telakkisine ihanet ve hadisleri inkardır.

Ve “Süfyan’a dair hiçbir hadis yoktur, varsa mevzudur” diyen müddei hiç hadis kitaplarını okumadığı, belki Kuran’ın surelerini de ne kadar olduğunu bilmediği halde, biri bir milyon, diğeri beş yüz bin hadisi hıfzına alan İmam-ı Ahmed İbn-i Hanbel ve İmam-ı Buhari gibi müctehidlerin, böyle küllî ve umumi bir tarzda cesaret edemedikleri halde, o müddei, külli bir surette ve umumi bir tarzda “Süfyan hakkında hiç bir hadis yoktur, varsa mevzudur.” demesiyle haddinden binler defa tecavüz edip büyük bir hatayı irtikab etmiş. Farz-ı muhal olarak hadis de olmasa ümmet-i İslamiye’de bir hakikat-ı ictimaiye ve müteaddid defalar eseri görülmüş vaki ve hak bir hadise-i istikbaliyedir.

64. İrsiyette kadın ve erkeğin müsâvâtı aleyhinde olduğu gibi medeni kanunları kabul etmediğinden inkılab aleyhindedir...

Otuz sene evvel medeni kanunlara istinad edip Kuran’ın bir-iki ayetini tenkid eden ve Doktor Duzi’nin kitabını ifsad için neşreden bir-iki münafığa karşı bazı ayetlerin cerhedilmez bir tarzda tefsirini şimdi yazılmış gibi telakki edip medar-ı mesuliyet etmek Kuran’ın o ayetlerini inkar etmek hükmünde bir hatadır.

65. Süfyan ve bir İslam Deccalı, Mustafa Kemal olduğu Beşinci Şua’da anlaşılıyor...

Beşinci Şua, küllî bir surette çok zaman evvel müteşabih bir hadisin bir tevilini beyan etmesi ve itiraznamede kati cevabı verilmesi; bu zahir yanlışı ve medar-ı mesuliyet olması büyük hata olduğunu gösteriyor. Eğer mesuliyet varsa bu ince, küllî manayı böyle cüzî bir şahsa tatbik edip mahkemede teşhir eden kimse mesul ve suçlu olur.

66. Şapka fes gibidir. İman ile hiç alâkası yoktur. İman ise tamamen vicdanî ve kalbî olduğunu Said bilmekten acizdir...

İslam uleması ve müctehidleri ve Şeyhülislamlar, hususan İmam-ı Azam, imanı zedeleyen çok alametleri ve harekatları kaydettikleri halde hususan şapka ve zünnarın (kütüb-ü kelamiyede dahi) ulemanın, imanın muktezasına münafi olduğunun ittifaklarına karşı, böyle sözleri yazan ne kadar hata ve yanlış olduğunu divaneler de anlar. Şapka hakkında itiraznamemdeki beyanat ve Risale-i Nur’daki iman-ı tahkikînin harika hüccetler, Said’in “idrakinde acizdir” demesini yüzüne çarpar.

67-68. Şapkanın küfür alameti ve devam-ı ısrarı da dinsizlik olması üzerine çok durmaktadır. Şapkanın giyilmemesi için propagandaya ve kendi tabirlerince mücadele ve mücahedeye giriştikleri görülmektedir...

İtiraznamemde dört-beş yerinde gayet kati bir surette bu yanlışın ne kadar manasız olduğunu gösterir.

69. Nur Talebelerinin şapka giymeyerek bere giydikleri müşahede edilmiştir.

Nur Talebelerinin umumu değil, ehl-i takva, hususen hayat-ı ictimaiye ile alâkası az olanlar lüzumsuz ve manasız ve secdeye mani olan şapkayı giymediklerini medar-ı mesuliyet zanneden, kendisi hakikat ve adalet ve maslahat-ı millet nazarında mesuldür.

70. Şapkanın küfür alameti olması ve sayılması bir iman haline geldiği gibi...

Kırk sene evvel İstanbul ulemasına verdiğim cevabı, mahkemede beyan ettiğim gibi bütün ulema-i İslam’ın istimal ettiği bir tabiri, yalnız bana isnad etmek ve bunu da bir iman haline geldiği ile tabir etmek hem İslamiyete hem ehl-i ilme hem bana karşı bir ittiham değil, divanecesine bir ihanettir. Ona iade ediyorum.

71. Medreselerin ve tekyelerin kapanmasından, ezan ve kamette “Allahu Ekber” denilmemesinden bunlar ahirzaman alametlerinden sayıldığından, inkılab hareketlerine karşı bir kışkırtmak istediği anlaşılmıştır...

Kırk sene evvel bir-iki hadisin tevilini beyan ettiğimi ve Diyanet Riyaseti’nin ulemasının yeni icadlarının fetvasına karşı on beş sene evvel yazdığım bir risaleyi reddetmeyip bana ilişmedikleri halde, bu meseleyi şimdi medar-ı bahs etmek adliye kanunuyla hiçbir münasebeti yok. Makam-ı iddia eski nakaratı tekrar edip, bin dereden su toplamak nevinde isnad etmesi hem yanlış hem hata hem de idareye bir zararı muhtemeldir.

72. “Beşinci Şua’ın meselelerini herkese göstermek caiz değildir, mahremdir” ihtarını yapmayı unutmamıştır...

Her bahane ile bizi perişan etmek isteyen gizli düşmanlarımızın şerlerinden tahaffuz ve müddei gibi sathîce manalar vermemek için “Bu mahremdir, herkese gösterilmesin” denilmesini bir suç sayıp ve suçunu ikrar ediyor manasına çevirmek zahir bir yanlıştır.

73. Ahmed Feyzi “Bediüzzamanü’l-Kürdi” kelimesini bulmak için iki kere Muhammed kelimesinin tevafukunu göstermiş. Acaba Said el-Kürdi, Peygamberimiz Muhammed Mustafa’ya (A.S.M) benzetilmek mi istenilmiştir...

Ahmed Feyzi’nin, Risale-i Nur, Kuran’ın bir tefsiri olmasından ve her vakit nübüvvetin şeriatını tatbik eden ve veraset-i Nübüvvet ve <span class="arabic" dir="rtl" title="Meal: “Âlimler peygamberlerin vârisleridirler.”">اَلْعُلَمَاءُ وَرَثَةُ الْأَنْبِيَاءِ</span> hadisine istinaden, biçare Said’i o irsiyette, o Kuran hizmetinde, değil bir benzemek belki sünnete ittiba etmek manasındaki ilmî ve ebcedî istihracını medar-ı mesuliyet gören hem <span class="arabic" dir="rtl" title="Meal: “Resulullah’ın ahlakıyla ahlaklanınız”">تَخَلَّقُوا بِاَخْلاَقِ رَسُولِ اللّٰهِ</span> manasını anlamayan elbette üç cihette yanlış etmiş. Zat-ı Ahmediye’nin (A.S.M) güneşinden tereşşuh eden bir zerrecik nuruna mazhariyetini büyük bir saadet telakki eden Said’in elbette yüz bin derece kendi haddinden tecavüz edip ona kendini benzetmeye çalıştığını söyleyen divanedir. Peygamberimiz Aleyhissalatu Vesselam’a ittibaı ve sünnetine iktida manasını anlamamış.

74. İslam tarihinde hiçbir din aliminin Kuran-ı Kerim’i ve hadisleri böyle şahsi fikirlere ve maksatlara alet ettiği görülmemiş ve işitilmemiştir...

Bunun, bu yanlışında beş vecihle hata var. Hem kitapları, ulemayı, tefsirleri görmediğine ve mana-yı sarihi ile, mana-yı işarî ve mana-yı küllî ile hususi ferdlerin farkını anlamayan bir cehalettir. Necmeddin-i Kübra ile Muhyiddin-i Arabî gibi binler allamelerin küllî hadiselerine, hatta nefsin cüzî ahvaline dair âyâtın mana-yı sarihi değil, işarî manalarını beyan sadedinde çok yazıları var olduğu malumdur. Hem âyâtın mana-yı işarî-i küllîsinde her asırda efradı bulunduğu gibi, bir ferdi bu zamanda ve bu asırda Risale-i Nur ve bazı şakirdleri de bulunduğuna eskiden beri ulema mabeyninde makbul bir riyazî düsturu olan ebced ve cifir hesabıyla bir tevafuk göstermek, elbette hiçbir cihetle “âyâtı şahsî fikirlere alet ediyor” denilmez. Ve böyle diyen büyük bir hata eder. Ve dekaik-ı ilmiyeye ihanet eder.

75. Ehl-i Sünnete göre, İmam-ı Mahfi ve İmam-ı Muntazır akidesi batıldır...

Mehdi hakkında Şiilerin ***“On iki imamdan birisi hayatta iken gizlenmiş, ahirzamanda çıkacak”*** demelerine mukabil, Ehl-i Sünnetin bir kısmı ***“İmam-ı Muntazır akidesi batıldır”*** demişler. Az bir kısım Hanefi uleması da <span class="arabic" dir="rtl" title="Meal: “İsa’dan (a.s.) başka Mehdi yoktur.”">لاَ مَهْدِىَّ اِلاَّ عِيسٰى</span> demişler. Bunda hem Denizli’deki ehl-i vukufun bir kısmı hem makam-ı iddia yanlış mana vermişler. Her asırda Mehdi manasına ümmetin fıtrî bir ihtiyacına binaen beklemişler. Ve birkaç vecihte, rivayetlerin delaletiyle birkaç Mehdi, belki her asırda bir nevi Mehdi, Sadat-ı Ehl-i Beytten geleceği ümmetçe kabul edilmiş. Buna hata diyen bir kaç cihette yanlış eder.

76. Bir kitapta “Mehdi’ye dair hadislerin kaffesi zayıftır” denilmiş...

Hangi mesele var ki, bazı kitaplarda ona ilişilmesin? Hatta İbn-i Cevzi gibi büyük bir muhaddis bazı sahih ehadise mevzu dediğini, ulemalar teaccüble nakletmişler. Hem “her zayıf veya mevzu hadisin manası yanlıştır” demek değildir. Belki “ananeli sened ile hadîsiyeti kati değildir” demektir. Yoksa manası hak ve hakikat olabilir.

77. Bunların zayıf ve muztarib olduğunda ittifak vardır. İmam-ı Şafii değil mevzuu, mürseli de kabul etmediği halde, Said Şafii iken bunları kabul etmesinin hikmeti anlaşılamamıştır...

İttifak olmadığına bin seneden beri ehl-i hadis ve ümmetçe bu hakikatin devamı kati bir delildir. Bu da hata içinde bir hatadır. Hem İmam-ı Şafii mürsel ve zayıf hadisleri ahkam-ı şeriyede hüküm çıkarmak için hüccet tutmuyor. Yoksa -haşa- ümmetçe kabul edilen hakikatli hadisleri ahkamda değil, fezail-i âmâlde ve hâdisât-ı İslamiyede hüccetlerini ve delaletlerini kabul etmiştir.

78. İlm-i gayb Allah’a mahsustur. Hiçbir veli tasarrufat yapamaz ve gaybı bilemez. Hatta Peygamber de bilmez. Halbuki bir risalede işarât-ı hadîsiye ile hilafetin mebde ve müntehasını göstermiş...

Evet herkes bizzat gaybı bilmez. Fakat i’lam ve ilham-ı İlahi ile bilinebilir ki, bütün mucizat ve kerâmât ona dayanır. Hazret-i İmam-ı Ali’nin işarat-ı gaybiyesiyle Risale-i Nur’a işaratına dair bir risalenin ahirinde <span class="arabic" dir="rtl" title="Meal: “Benden sonra hilafet otuz sene devam edecektir.”">اِنَّ الْخِلاَفَةَ بَعْدِى ثَلاَثُونَ سَنَةً</span> hadis-i şerifinin işaratında birkaç lema-yı icaziyeyi tam vakıa mutabık güzel bir tarzda ve görenlerin takdirine mazhar olmuş bir beyanı çürük görmek ve itiraz etmek bir cehalet, bir hata eseridir.

79. Gizli cemiyet kurduğu ve din perdesi altında emniyeti bozmak maksadıyla kitap ve mektupların vasıtalarla gönderilmiş olması...

Üç mahkeme gizli cemiyet noktasında beraat vermesi ve beş on vilayetin zabıtaları hiç ilişmemesi ve itiraznamemde reddine dair yüz hüccet gösterilmesiyle beraber, böyle on beş sahifede on beş defa tekrarı on vecihte hatadır.

80-81. Beşinci Şua’nın tevilleri yanlıştır...

Bunun ve sair bütün tenkid ve itirazlarının cevapları, itiraznamemin ahirinde kati bir surette zikredilmesinden, kısa kesiyoruz.

<p class="arabic" dir="rtl" title="Meal: “Her türlü musibet için (şu ayeti söyleriz): Biz şüphesiz Allah'a aidiz ve şüphesiz Ona döneceğiz.” [Bakara Suresi, 2:156]"> لِكُلِّ مُصِيبَةٍ؛ اِنَّا لِلّٰهِ وَ اِنَّا اِلَيْهِ رَاجِعُونَ </p>

<p class="arabic" dir="rtl" title="Meal: “Allah bize yeter, O ne güzel vekildir!” [Âl-i İmrân Sûresi, 3:173] * “O ne güzel dosttur, O ne güzel yardımcıdır!” [Enfâl Sûresi, 8:40]">حَسْبُنَا اللّٰهُ وَنِعْمَ الْوَكِيلُ * نِعْمَ الْمَوْلٰى وَنِعْمَ النَّصِيرُ</p>

<p class="arabic" dir="rtl" title="Meal: “Hamd, Âlemlerin Rabbi olan Allah’a mahsustur.” [Fâtiha Sûresi, 1:2]">اَلْحَمْدُ لِلّٰهِ رَبِّ اْلعَالَمِينَ</p>

*Afyon Ceza Evinde Mevkuf*
*Said Nursî*
