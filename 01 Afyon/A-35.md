---
title: "Afyon 35 : Hacca gidenlerin, risalelerin makbuliyetine dair müşahedeleri"
no: 35
id: "A-35"
konu: "Hacca gidenlerin, risalelerin makbuliyetine dair müşahedeleri"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 35 : Hacca gidenlerin, risalelerin makbuliyetine dair müşahedeleri

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık Kardeşlerim!

Ben hem Risale-i Nur’u hem sizleri hem kendimi, Hüsrev ve Hıfzı ve Bartınlı Seyyid’in kıymettar müjdeleriyle hem tebrik hem tebşir ediyorum. Evet bu sene Hacca gidenler, Mekke-i Mükerreme’de Nur’un kuvvetli mecmualarını büyük âlimlerin hem Arapça’ya hem Hindçe’ye tercüme ve neşre çalıştıkları gibi; Medine-i Münevvere’de dahi o derece makbul olmuş ki, Ravza-i Mutahhara’da Makber-i Saadet üstüne konulmuş. Hacı Seyyid, kendi gözüyle Asa-yı Musa mecmuasını kabr-i Peygamberi Aleyhissalatu Vesselam üzerinde görmüş. Demek makbul-u Nebevî (A.S.M) olmuş ve rıza-yı Muhammedî (A.S.M) dairesine girmiş.

Hem niyet ettiğimiz ve buradan giden hacılara dediğimiz gibi, Nurlar bizim bedelimize o mübarek makamları ziyaret etmişler. Hadsiz şükür olsun. Nur’un kahramanları bu mecmuaları tashihli olarak neşretmeleriyle, pek çok faidelerinden birisi de; beni tashih vazifesinden ve merakından kurtardığı gibi, kalemle yazılan sair nüshalara tam bir mehaz olması cihetinde yüzer tashihçi hükmüne geçtiler. Cenab-ı Erhamürrahimin o mecmuaların her bir harfine mukabil onların defter-i hasenatlarına bin hasene yazdırsın. Âmin, âmin, âmin.

*Said Nursî*
