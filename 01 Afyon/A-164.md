---
title: "Afyon 164 : Kanaatim gelmiş ki, bana zulmedenler Türk milletinden değildirler"
no: 164
id: "A-164"
konu: "Kanaatim gelmiş ki, bana zulmedenler Türk milletinden değildirler"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 164 : Kanaatim gelmiş ki, bana zulmedenler Türk milletinden değildirler

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık , Sarsılmaz, Muhlis Kardeşlerim!

**Evvelen**: Bu medrese-i Yusufiyedeki tek ders, zahiren küçük ve hakikaten pek büyük ve çok kuvvetli ve çok geniş bir risaledir. Hem benim tefekkürî hayatımın hem Nur’un tahkiki hayat-ı maneviyesinin ilmelyakîn, aynelyakîn ittihadından çıkan bir meyve-i imaniye ve firdevsî bir semere-i Kuraniyedir. Denizli meyvesinden değil geri, belki ileridir. Ve bu semere-i Firdevs’in inşallah çok fütuhatı olacak.

**Saniyen**: Zülfikar, Siracü’n-Nur elbette gizli düşmanımız mason ve komünist maskesi altında anarşist ve mürted münafıklara çok dehşet verip bellerini kırdıklarından, herhalde Beşinci Şua’ı bahane ederek eski kabinenin bir kısım erkanını aldatmışlar. Fakat bu planları dahi akîmdir. Neşrolan ve istinsahla ziyadeleşen kısım millete kafidir. Hükümetin elindeki kısım, hükümet memurlarına lüzumu var ki, kader-i İlahî bu hale müsaade ediyor.

**Salisen**: Benim kanaatım gelmiş ki, beni merhametsizce tazib edenlerin bir kısmı Yahudi komitesiyle ve mürted ve komünist ve zındıka ve anarşist komitesiyle bilerek veya bilmeyerek bir alâkaları var ve Türk milletinden değildirler. Çünkü Türk’te ve İslamiyet’te ve insaniyette fıtrî bir tarzda ihtiyarlara hem gariplere, hem hastalara, hem zaiflere, hem mazlumlara ve hem münzevilere hem ciddi alimlere karşı şefkat, merhamet, acımak, dostane bakmak hasleti var olduğu halde; şimdi benim gibi bütün o acınacak haller birden üstünde varken; tam bir kin, bir adavet, bir gayz ile ihanetlerle beni sıkanların içinde görüyorum. Fakat merak etmeyiniz, onların hiç ehemmiyeti yok. Ben aldırmıyorum, beş para kıymet vermiyorum.

*Said Nursî*
