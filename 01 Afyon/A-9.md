---
title: "Afyon 9 : İtirazname’nin Lahikası"
no: 9
id: "A-9"
konu: "İtirazname’nin Lahikası"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 9 : İtirazname’nin Lahikası

## Lahika

Sorgu hakimliğinin son tahkikat kararnamesinin arkasında demiş ki: Heyet-i vekile Mucizat-ı Kuraniye yani yalnız Yirmi Beşinci Söz Risalesi’nin üç ayetin medeniyete karşı beyanatı şimdiki kanun-u medeniyete uygun gelmediği bahanesiyle resmen dağılmasının yasak edilmesine ve toplanmasına dört ay evvel bir karar vermiş diye gördüm. Buna cevaben Mucizat-ı Kuraniye şimdi Zülfikar’dadır. Ve Zülfikar’ın dört yüze yakın sayfasından yalnız iki sayfasında otuz sene evvel medeniyetin Kuran’a karşı tenkidlerine mukabil itiraz edilmez bir tarzda cevap verilen ve eski risalelerimde bulunan üç ayetin tefsiridir.

**Biri**: Tesettür-ü nisvan hakkındaki ayet,

**İkincisi**: İrsiyet hakkında <span class="arabic" dir="rtl" title="Meal: “(Eğer kardeşleri varsa) anasının hissesi altıda birdir.” [Nisâ Sûresi, 4:11]">فَلِأُمِّهِ السُّدُسُ</span>

**Üçüncüsü**: Yine irsiyet hakkında <span class="arabic" dir="rtl" title="Meal: “Erkeğe, iki kızın hissesi kadar (pay) vardır.” Nisâ Sûresi, 4:176">فَلِلذَّكَرِ مِثْلُ حَظِّ الْأُنْثَيَيْنِ</span> âyetlerindeki hakikatlerin hikmetini feylosofları ilzam edecek bir surette iki sahifeyi yirmi sene evvel ve başka risalelerimde otuz sene evvel yazdığım halde bugün yazılmış gibi tevehhümüyle dört yüz sayfa Zülfikar yasak edilmesinin yerine o iki sahifeyi Zülfikar’dan çıkarıp kitabımızı bize iade etmek kanunen hakkımızdır. Nasıl “bir mektupta zararlı bir-iki kelime bulunsa o kelimeler kaldırılır, mütebakisinin neşrine izin verilir” kabilinden mahkeme-i adilenizden bu hakkımızı isteriz.

Size iki ay evvel itiraznamem, bir aya yakın evvel itiraznamenin tetimmesi ve lahikası hem Ankara’nın altı makamâtına hem makamınıza verilmiş. İşte bu itirazname o iddianameyi esasiyle kesiyor ve reddediyor. Yeniden iddianameye karşı itirazname yazmağa hiç lüzum görmüyorum.

### Yalnız iki-üç noktayı makam-ı iddiaya hatırlatmak nevinden derim ki:

Ben iddianameyi nazar-ı itibare alıp cevap vermediğimin sebebi, bizi beraet ettiren üç âdil mahkemenin haysiyetini kırmamak ve ihanet etmemek içindir. Çünkü o mahkemeler, şimdi iddianamedeki esasları tamamıyla inceden inceye tetkikten sonra bize beraat vermişler. Onların beraatini hiçe saymak, adliyenin şerefine ilişmektir.

**İkinci Nokta**: Makam-ı iddia, cerbezesiyle binler mesail içinde bir-iki meseleye, hatırımıza gelmeyen bazı manalar vererek bizi ittiham ediyor. Halbuki o mesailler Nur’un büyük mecmualarında var. Mısır Camiü’l-Ezher uleması ve Şam-ı Şerif büyük âlimleri ve Mekke-i Mükerreme ve Medine-i Münevvere’nin müdakkik hocaları ve Halep vesaire hususan Diyanet Riyaseti’nin muhakkik alimleri onları görüp kemal-i takdirle tahsin ve tasdik ettikleri halde, hocavari ve âlimane bazı ilmî itirazları buiddianamede hayretle ve taaccüble gördüm. Haydi bazı yanlışlarım bulunsa ve binler âlimlerin görmedikleri veya ilişmedikleri iddianamedeki o yanlışlar hakiki olsa da bir suç olamaz, yalnız ilmî bir hata olabilir. Hem üç mahkeme bütün Risale-i Nur’u ve bizleri beraat ettirdiği; yalnız Eskişehir Mahkemesi bir tesettür-ü nisvan meselesine dair Yirmi Dördüncü Lema’nın on beş kelimesini sebep gösterip, bana ve yüzde on beş arkadaşıma hafifçe bir ceza verdi. Size takdim ettiğim tetimme-i itirazımda, “üç yüz elli bin tefsirin hükmüne ittiba ile o tefsirim için mahkumiyetim, ru-yi zeminde adalet varsa o hükmü kabul etmez” diye yazmışım. Makam-ı iddia, bin dereden su getirir gibi yirmi seneden beri yazılan kitap ve mektupların bazı cümlelerini zekavetiyle aleyhimize çevirmeye çalışmış. Halbuki bu noktada bizi beraat ettiren üç değil belki beş altı mahkeme, bu mevhum suçta bize şerik oluyorlar. Ben “o adil mahkemelerin haysiyetine ilişmemek lazım geliyor” diye, makam-ı iddiaya hatırlatıyorum.

**Üçüncüsü**: Ölmüş gitmiş, hükümetten alâkası kesilmiş ve inkılaptaki bazı kusurâta sebep olmuş bir reise sarihan tenkid ve itiraz da olsa, kanunen bir suç olamaz. Halbuki sarahat değil, o kendi cerbezesiyle küllî beyanatımızı ona tatbik etmiş. O mahrem ve herkese bildirmediğimiz manaları izhar ve teşhir edip umumun nazar-ı dikkatini celbediyor. Eğer onda bir suç varsa, o makam-ı iddia suçlu olur. Çünkü, halkı teşvik edip o manalara nazar-ı dikkati celbediyor.

**Dördüncüsü**: Üç mahkeme cemiyet noktasında bize kati beraat verdiği halde, yine eski nakarat gibi, gizli cemiyet vehmine bin dereden su toplamak gibi emareler araştırmış. Halbuki siyasi ve vatan ve millete zararlı olan müteaddid cemiyetler varken, onlara müsaade ve müsamahakarane bakmakla beraber, bizim gibi, binler şahidin ve emarelerin ve altı vilayetin ilişmemeleriyle sabit olan Nur Talebelerinin ders arkadaşlarını ve sırf vatan ve millet ve din menfaatine ve saadet-i dünyeviye ve uhreviye hesabına ve hariçten ve dahilden gelen ifsad cereyanlarına karşı mücahidane tesanüdlerine “gizli cemiyet” namını vermek ve yirmi senede yüz binler Risale-i Nur şakirdlerinin emniyeti ihlale dair hiçbir vukuatı kaydedilmediği halde, “dini alet ederek emniyeti ihlale halkı teşvik ediyor” diye makam-ı iddianın onları ittiham etmesi, değil nev-i beşeri belki zemini de hiddete getirip o ittihamı reddeder. Her ne ise, daha fazla söylemeye lüzum görmüyorum. İddianameden çok evvel yazılan itirazname ve tetimmesi ona bir cevabımızdır.

*Afyon Cezaevi’nde Mevkuf*
*Said Nursî*
