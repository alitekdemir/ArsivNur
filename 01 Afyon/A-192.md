---
title: "Afyon 192 : Bu vekaletten bir özür bahanesiyle vazgeçsin"
no: 192
id: "A-192"
konu: "Bu vekaletten bir özür bahanesiyle vazgeçsin"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 192 : Bu vekaletten bir özür bahanesiyle vazgeçsin

İki kıymetli kardeşlerimizin avukatları eğer münasip görseler ve onun da hatırı kırılmamak şartıyla bu vekaletten bir özür bahanesiyle vazgeçse, çok lüzumu var. Eskişehir’de tecrübe edildi, zarardan başka faide olmadı.

Bu zat şimdiye kadar en ziyade muhtaç olduğumuz kuvve-i maneviyemizi kıran ve telaş verdiren sözler ondan tereşşuh ettiklerini gördüm. Gerçi vekil olduğu kardeşlerimizin haklarında hayırhahtır, çalışıyor. Fakat bir iş göremediği için mecburiyetle habbeyi kubbe yapıp korkaklık vererek kuvve-i maneviyeyi kırıyor. Belki...

Her ne ise, lisan-ı münasiple eğer sizler ve o iki mübarek zatlar muvafık görseniz, onu, meselemiz de uzaması ve birbirinden ayrılmaması bahanesiyle istimal etmeyiniz ve havadisleri sormayınız. Bu pusulayı mahrem tutunuz.
