---
title: "Afyon 95 : Diyanet Riyaseti dairesine çok müteşekkir ve minnettar olduk"
no: 95
id: "A-95"
konu: "Diyanet Riyaseti dairesine çok müteşekkir ve minnettar olduk"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 95 : Diyanet Riyaseti dairesine çok müteşekkir ve minnettar olduk

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık Kardeşlerim!

Talebelerin itiraznamelerini müdüre verdim. Dedim: “Diyanet Riyasetine ve bize risalelerimizle beraber beraat veren Ankara’nın Ağır Ceza Dairesi’ne itiraznamemin ahiriyle beraber göndermek istiyoruz. Hem Hata-Savab Cetvelini de o iki makama, fakat mahrem - yalnız bera-yı malumat - olarak göndermek münasipse....” Dedi: “Münasiptir.” Şimdi siz avukata deyiniz. Birkaç nüsha talebelerin müdafaalarından ve Hata-Savab Cetvelinden iki nüsha çıkarsın.

Hem Diyanet Riyasetine yazınız ki: “Ulum-u diniye ehlini himaye etmek vazife-i zaruriyenizi Said ve arkadaşları hakkında bu defa Afyon’a gönderdiğiniz raporla mükemmel yaptığınızdan hem mazlum Said hem masum arkadaşları dairenize çok müteşekkir ve fevkalade minnettar oldular. Zaten meselemiz dinî ve ilmî olduğundan her daireden ve adliye ve zabıtadan evvel Diyanet Dairesi alâkadardır. Onun için hem Denizli’de hem Afyon’da en evvel o daireye müracaat edip şekvamızı oradaki alimlere yazdık.” Bu mealde bir başlık yazınız.

*Said Nursî*
