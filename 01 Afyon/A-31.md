---
title: "Afyon 31 : Meşakkatlere sabır içinde şükretmeliyiz"
no: 31
id: "A-31"
konu: "Meşakkatlere sabır içinde şükretmeliyiz"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 31 : Meşakkatlere sabır içinde şükretmeliyiz

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık Kardeşlerim!

**Evvelen**: Hadsiz şükrederim ki; Risale-i Nur’un hakiki sahipleri olan müftüler ve vaizler ve imamlar ve hocalardan manevi kahramanlar meydana çıktılar. Şimdiye kadar Nur’un fedakarları; gençler ve mektepliler ve muallimler idi. Bin Barekallah Edhem İbrahimler, Ali Osmanlar ehl-i medresenin yüzlerini ak ettiler, çekingenliklerini cesarete çevirdiler.

**Saniyen**: Halisane faaliyetlerinden ve heyecanlarından neşet eden bu hadiseden teessüf etmesinler. Çünkü Denizli hapsi; netice itibarıyla, ihtiyatsız hareket edenleri tebrik ettirdi. Zahmet pek az, faide-i maneviye pek çok oldu. İnşaallah bu Üçüncü Medrese-i Yusufiye dahi ikinciden geri kalmayacak.

**Salisen**: Meşakkat derecesinde sevabın ziyadeleşmesi cihetinde, bu şiddetli hale şükretmeliyiz. Vazifemiz olan hizmet-i imaniyeyi ihlasla yapmağa çalışmalı; vazife-i İlahiye olan muvaffakiyet ve hayırlı neticeleri vermek cihetine karışmamalıyız. <span class="arabic" dir="rtl" title="Meal: “İşlerin en hayırlısı zorlu olanıdır.”">خَيْرُ الْأُمُورِ اَحْمَزُهَا</span> deyip bu çilehanedeki sıkıntılara sabır içinde şükretmeliyiz. Amelimizin makbuliyetine alamet ve kudsi mücahedemizin imtihanında tam bir şehadetname almamıza bir emaredir bilmeliyiz.

*Said Nursî*
