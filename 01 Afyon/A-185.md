---
title: "Afyon 185 : Hacı Osman’a bir ikaz"
no: 185
id: "A-185"
konu: "Hacı Osman’a bir ikaz"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 185 : Hacı Osman’a bir ikaz

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık Kardeşim Hacı Osman!

Manevi bir ihtar ile size ve buradaki kardeşlerime bir hakikati beyan etmek lazım geldi. O hakikat şudur:

Risale-i Nur’un hizmetinde ve şakirdlerinin selametinde tam sadakat ve ihlas bir esaslı şart olduğu gibi; belki şimdilik daha ziyade elzem ve mühim İkinci esaslı şart; tam ihtiyat etmek ve münafıkların zahirce, dostane hulüllerine meydan vermemek ve tam dikkat etmektir.

En evvel sana söylüyorum; çünkü sen sadakatte ve Nurlara hizmette hâslardan olduğun gibi bana akraba olan Çalışkan hanedanının ehemmiyetli bir rüknüsün. Benim hakiki bir kardeşim hükmündesin. Sen ticaret mesleği itibarıyla herkese dostane muamele ettiğinden; Nurlar aleyhindeki bir kısım bedbahtlar, senin mertliğinden ve doğruluğundan ve temizliğinden ve safvetinden istifade edip Nurların intişarına zarar verdiklerini hem maddi hem manevi haber aldım.

Şahsıma gelen sıkıntıya hiç ehemmiyet vermem. Şahsî bin zararım olsa Nur’un intişarına dokunmazsa beş para kıymeti yok... Fakat dessas ve zındık bir komite zahirî benim şahsıma bir bahane ile sıkıntı verir, ta Nurlara perde çekilsin, şakirdlerin şevki kırılsın.

[^1] Buraya Eşref gelmesi ve kitaplar Konya’ya gönderilmesi o münafıklar hissetmişler. Gerçi kanun hiç bir cihetle bize ilişemez fakat münafıklar bahane arıyorlar.

1. Pusulanın orijinali.
![[Afyon-185-HaciOsman.jpg|300]]

