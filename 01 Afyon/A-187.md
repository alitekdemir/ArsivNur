---
title: "Afyon 187 : Üstad’ın, iftiraya uğrayan yeğeni Fuad’a tesellisi"
no: 187
id: "A-187"
konu: "Üstad’ın, iftiraya uğrayan yeğeni Fuad’a tesellisi"
bolge: "Afyon"
donem: "Afyon Hapis Dönemi"
date: 
yazar: "Said Nursî"
---

# Afyon 187 : Üstad’ın, iftiraya uğrayan yeğeni Fuad’a tesellisi

<p class="takdim">-Mahremdir-</p>

Fuadım, Biraderzadem Abdulkadir!

Hiç merak etme! Rehber’i bastığın için gizli münafıklar o ahmağı alet edip bir hadise çıkardılar. Şimdi; şahitsiz, emaresiz, bir sene geçtikten sonra sana iftiraları İnşaallah sana zarar olmayacak.

Hem onun gece vakti o yerde bulunması onun taarruz ve tecavüzüne ve suikastine kuvvetli bir şahittir, kabahati ona verir.

Hem casus gibi çok vakit senin arkandan gelip taciz ede ede ta seni intihara kati kararla sevk ederek benim şiddetli nasihatımla o tehlikeden vazgeçtin. Fakat bu takip ve tacizi şimdiki şayiaya sebep olmuş ki sana iftiralar ediyorlar. Halbuki o tecavüz ve cinayet o yaralı yapmış ki meçhul birisi tarafından onu yalnız korkutmak için atılan küçücük fişenk ağzına rast gelmiş. Gaybi bir tokat yedirmiş.

Eğer faraza zulmen sana şayialara binaen kanunsuz, haksız olarak bir iki sene ceza verilse de hiç merak etme. Çünkü senin gibi bir halis nurcuyu hapislere göndermek isterdik, tâ tam nurlara çalıştırsın.

Hem askerlik müddetini Isparta ve Denizli ve Afyon hapislerinde Nur hizmetinde kahramanane geçirmek sana büyük bir saadettir ve Rehber’e ettiğin hizmete tam makbuliyetine bir hüccet olur.

***

1. Pusulanın elyazma orijinali
![[Afyon-187-Fuad1.jpg|300]]
![[Afyon-187-Fuad2.jpg|300]]

> 
![[Afyon-187-Fuad3.jpg|300]]
![[Afyon-187-Fuad4.jpg|300]]

