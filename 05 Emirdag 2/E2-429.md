---
title: "Emirdağ-II 429 : Mehmed Reşad’ın bir manzumesi"
no: 429
id: "E2-429"
konu: "Mehmed Reşad’ın bir manzumesi"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 429 : Mehmed Reşad’ın bir manzumesi

<p class="takdim">[Hulusi mahiyetinde bir binbaşının manzum bir fıkrasıdır]</p>

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

Çok muazzez ve mukaddes efendim hazretleri!

Mehmed Çalışkan kardeşimiz eliyle lütfen buyurulan iltifatnamenizi aldım. Allah’ın rahmet ve rızası size olsun. Bendenizi en büyük teselliye sevketti. Bugün Zülfikar’ın Üçüncü Zeyli’nin Onikinci Söz’ünü okurken bir füyuzat eseri olarak aşağıdaki manzum satırlar sudûr etti. Eskiden müstaid olan fıtratım, iki senedir hikmet-i Hüda tek bir manzum meydana getiremez iken perişan mısraların meydana gelişini bir hikmete hamlederek, inşâallah açılır ümidiyle teberrüken arzına cesaret ettiğimden özürler diler, kusurlarımın bağışlanmasını yalvararak mübarek ellerinizden saygı ve huşu ve hürmetle öper, duanızı istirham ederim. Cümle arkadaşların saygı ve selamlarını da iblağ ederim efendim hazretleri.

*Mehmed Reşad*

<pre>
Zülfikar’ı Okurken
</pre>

<pre>
Bu nasıl ifade bu nasıl kelâm
 
Ey Allah’ın dostu sana bin selâm
</pre>

<pre>
Cezalet, belâgat, bu hüsn-ü üslûb
 
Ancak sana vermiş Gaffar-üz Zünub
</pre>

<pre>
Kuran’a hizmetin mükafatı mı?
 
Tefsir-i Kuran’ın bir sıfatı mı?
</pre>

<pre>
Allahım Zülfikar ne azîm eser
 
İçtikçe kanılmaz bir havz-ı kevser
</pre>

<pre>
Dillere muhatab bir nur-u mübin
 
Sanki dile gelmiş Kuran-ı Kerim
</pre>

<pre>
Habib-i Ekrem’den söylüyor gibi
 
Veli değil! Ya ne bunun sahibi?
</pre>

<pre>
Bu yalnız ilim eseri değil
 
Eğil ey dost sen de önünden eğil
</pre>

<pre>
حَدَّثَنِى‮ ‬قَلْبِى‮ ‬عَنْ‮ ‬رَبِّى
 diyen
 
Velilik tacını başına giyen
</pre>

<pre>
Ey Bediüzzaman, ey abd-i said
 
Veyl ona ki ola o senden baid
</pre>

<pre>
Ey benim Sultanım kurbanın olam
 
Dua et potanda ben de yoğrulam
</pre>

<pre>
Ey nâşir-i din-i mübin-i Ahmed
 
Zülcelal Allah’tan sana bin rahmet
</pre>

<pre>
Duam budur: Yâ Rab abd-i hakirin
 
O Habib-i Ekrem nur-u mübinin
</pre>

<pre>
Muhammed Mustafa aşkına bizi
 
Yolundan ayırma Said-i Nursî
</pre>

<pre>
İzinde daim et ey zâtı dâim
 
Kuran-ı Hakîm’in aşkına âmîn
</pre>

Mübalağalarında fazlalık hüsn-ü niyetimize bağışlanmasını ve diğer kusurlarının afvını istirhamla arz olunur. (14 Nisan 1951)

*Mehmed Reşad*
