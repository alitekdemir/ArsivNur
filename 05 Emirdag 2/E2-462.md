---
title: "Emirdağ-II 462 : Sungur’un, Ankara için risale ihtiyaç talebi"
no: 462
id: "E2-462"
konu: "Sungur’un, Ankara için risale ihtiyaç talebi"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 462 : Sungur’un, Ankara için risale ihtiyaç talebi

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Çok aziz, çok mübarek, çok müşfik, sevgili Üstadımız, kurtarıcımız, Efendimiz Hazretleri!

İki gün evvel Ankara’ya geldim ve kıymetli kardeşim Abdullah ile daima dua ve şefkatinizle beraberiz. Elazizli Hüseyin’in odasında yatıyorum. Cenab-ı Hakk’a hadsiz şükür Ankara’da dahi İstanbul’daki fedakâr kardeşlerimiz gibi kıymetli kardeşlerimiz var. İnşâallah dua ve şefkatinizle daha çok kıymetli fedakâr hem kahramanlar inşâallah çıkacak. Elhamdülillah hakikaten dârülfünunda yüzlerce talebe Risale-i Nur’un yüksek kıymetini anlamışlar. Gerçi yüzlerce talebe Nurlarla daimî meşgul olamıyorlar veyahut yazmıyorlar. Fakat bu ağır şerait altında, hem Ankara denilen bir yerde, katiyyen muaraza etmeyerek takdirle hem Risale-i Nur’u hem aziz müellifini yâdetmeleri ve taraftar çıkmaları, hem dua ederek “Allah o zâtı daima aziz ve şerif eylesin ve ömrünü uzun etsin” söylemeleri, hem daima olarak namazlarını kılmaları bu biçareye katî kanaat ve ümid vermiş ki, bu üniversite içerisinde yüz talebe ve yüzlerce dost var inşâallah.

Çok aziz, müşfik, sevgili Üstadım Hazretleri! Kıymetli muhterem Abdullah kardeşim yeniyazı Asâ-yı Musa için Kastamonu’nun küçük Isparta’sına yazmış fakat bir cevap gelmemiş, 10 adet yeniyazı Asâ-yı Musa lâzım. İstanbul’daki kahraman kardeşler, buradaki fedakâr kardeşlerimizle muhabere ediyorlar. Mübarek Abdülmuhsin “10 tane eskiyazı Asâ-yı Musa ile bazı risaleleri Ankara’daki kardeşlerimize getireceğim” demiş. Fakat yeni harf ile muhakkak lâzım. Hem diyanette iki hoca ısrarla mecmualardan istiyorlar. Bu biçare onlara karşı biraz mahcub oldum, fakat yakında geleceğini söyledim, teskin oldular. Bunlardan birisi dârülfünun mezunu, genç ve hatib olarak halka ve mekteblilere İslâmiyet hakkında câmilerde ders veriyor. Risale-i Nur’dan faideleneceğini ve ondan ders alacağını söyledi. Acele olarak bütün mecmualardan istiyor. <span class="arabic" dir="rtl" title="">ع. ن</span> Efendiye de bazıları söylemişler, Nur mecmualarını alacağız diye. Hattâ onda dört Müdafaat vardı, onları almışlar, diğerlerinden istiyorlarmış.

Çok sevgili Üstadım Efendimiz! Şimdilik acele bunlar lâzım: Zülfikar 5 adet, yeniyazı Asâ-yı Musa 10 adet, Siracünnur 5 adet, Tılsımlar 5 adet, Sikke-i Gaybî 5 adet, Elhüccetüzzehra 5 adet, Müdafaa zeyilleriyle 5 adet, eski harf Asâ-yı Musa İstanbul’dan gelecek gerçi fazla lâzım fakat şimdilik bu kadar olsun, çünkü çok acele ve ısrarla istiyorlar.

*el-Bâkî Hüve’l-Bâkî*
*Daimî hizmetkârınız, çok kusurlu, perişan*
*Sungur*

[^1] Sungur’u tekrar Ankara’ya göndermiştik. Orada hem üniversiteden hem hocalardan Risale-i Nur’a çok müştak olanlar Nur’un her nevi mecmualarından beşer tane ısrarla istiyorlar diye Sungur, Abdullah iki adamı buraya gönderdiler. Biz de Zülfikar’dan ve Müdafaat’tan 5 tane, Hüccetüzzehra’dan 2 tane, Tılsım, Sikke-i Gaybî, Asâ-yı Musa’dan üçer nüsha gönderdik. İki üniversitenin şakirdleri Nurlara derece-i irtibatlarını gösteren bu mektuplarının suretleri bera-yı malûmat size gönderildi.

*Said Nursî*
