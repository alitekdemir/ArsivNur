---
title: "Emirdağ-II 468 : Molla Muhammed’in vefatı hakkında Hüsrev’in mektubu"
no: 468
id: "E2-468"
konu: "Molla Muhammed’in vefatı hakkında Hüsrev’in mektubu"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 468 : Molla Muhammed’in vefatı hakkında Hüsrev’in mektubu

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, sıddık, sevgili, kahraman kardeşlerim!

Sevgili mübarek Üstadımıza kendilerine ait yeni çıkarılan tarihçe-i hayatlarından bir nüshasını takdim etmiştik. Memnuniyetlerini müş’ir, sureti bâlâya çıkarılan mektubla, Reisicumhur’un cevabî telgrafını göndermişler.

Hem aynı zamanda Nurs karyesinde bulunan ve uzun zamandan beri münzevi yaşayan hem büyük bir âlim olan, üstadımızın büyük biraderleri Molla Muhammed’in üç-dört ay evvel dâr-ı bekaya teşrif ettikleri haberini aldığını ve kendilerine vekaleten Nur ailesini taziye etmekliğimizi ve o mübarek merhuma vesile-i rahmet olan dua ile yardım edilmesini emretmişler.

Biz de başta sevgili Üstadımız olarak bütün Nur ailesini hem taziye ediyoruz hem o aziz mağfurun ruh-u enverlerine rahmet-i vâsiaya vesile olacak olan bu mübarek şehr-i Ramazanda hususan mübarek günlerinde dua edilmesini bilvekale rica ediyoruz.

*el-Bâkî Hüve’l-Bâkî*
*Nur Talebeleri namına*
*Hüsrev*
