---
title: "Emirdağ-II 479 : Tutuklanan nurcular hakkında Hüsrev’in mektubu"
no: 479
id: "E2-479"
konu: "Tutuklanan nurcular hakkında Hüsrev’in mektubu"
bolge: "Emirdağ"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 479 : Tutuklanan nurcular hakkında Hüsrev’in mektubu

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Sevgili kahraman kardeşlerim!

Şimdi bir mektubunuzu ve beraberinde üç Nur kahramanının müdafaalarını ihtiva eden risaleciği aldım. Daha evvelden Hazret-i Üstad’ın “Asâ-yı Musa’dan akan bir Nur Çeşmesi” ünvanlı eserini de almıştım. Hem bizde yapılan son taharri, altı gün sonra altı ay olacak. Gerek bura adliyesince ve gerekse yirmibeşi bulan Nurlar ve Nurcularla alâkalı adliyelerce hiç bir cihetle suç unsuru bulunmamıştır. Hem bura adliyesinin mütemadiyen “Suç bulamıyoruz” diye itiraf ettiklerini işitiyoruz. Yalnız Homa’dan Hacı Sami’yi beş-altı arkadaşı ile Denizli Hapishanesine almışlardı. Halen mevkufiyetleri devam ediyor. Hem Isparta hapishanesinde Denizli’nin Çal kazasından Mehmed Kara isminde bir Nurcu, bir aya yakın bir zamandır mevkuf bulunuyor. Bunların da mevkufiyetleri şahsî hususlardandır, Risale-i Nur’dan değildir. Bunlara rağmen Nazilli’de mevkuf bulunan yedi-sekiz Nurcu tahliye edilmiş. Yalnız bir kimsenin parti taraftarı olduğunu söylemesi yüzünden mevkufiyeti devam ediyormuş. Âtıf ve Konyalı Halıcı Sabri, bu tahliye edilenler içinde imişler. Hem Maraş’ta onbeş-yirmi güne kadar mahpus bulunan Mellî Süleyman ismindeki Burdur’lu bir Nurcu da tahliye edilmiş. Mahkemesi serbest olarak devam ediyormuş.

Hem aziz, mübarek üstadımıza hem sizlere müjde edip beşaret ile arzediyoruz ki, memleketimizde Nurculuğun tazyik edilmesine mukabil, ehl-i imanın ubudiyete şiddetli alâka göstermeleriyle mahzun kalblerimiz ferahlanmakta.. hem geçen ramazan hem şimdi hac münasebetiyle hacıların hacca hareketleri, memleketimizde dindarlık hayatının durdurulmasının imkânsız olduğunu, inkârda musırr bulunanlara açıktan açığa gösterdiğini görmekle ızdırab ve teessürlerimizin yerlerini sevinçler doldurmuştur.

Sizlerin bize gönderdiğiniz Nur Çeşmesi ki, hususan beşeriyeti kasıp kavuran inkâr-ı uluhiyeti:

<p class="arabic" dir="rtl" title="Meal: “Gökleri ve yeri yoktan var eden Allah hakkında şüphe mi var?” [İbrahim Sûresi, 14:10] ">اَفِى اللّٰهِ شَكٌّ فَاطِرِ السَّمٰوَاتِ وَالْأَرْضِ</p>

âyet-i kerimesinin gayet hakikatlı, gayet azametli hem gayet derecede makul delilleriyle uluhiyetin varlığını zaruretle hem bedahetle hem şeksiz şübhesiz akl-ı beşere ders verip kabul ettiren, hem şimdi de üniversite gençliğinde inkâra yol açmak için “seb’a semavat” hakkında yanlış telkinatta bulunan bir profesöre ve o profesörden ders alanlara gayet güzel ve gayet parlak bir cevabı ihtiva eden bu eserden ve bu defa gönderdiğiniz üç Nur kahramanının müdafaalarından bizim için sizde mevcudlara nisbetle bir miktar gönderiniz.

Siz kahramanlara hususan aziz Üstadımız Efendimize çoktan beri mektup yazmamıştım. Bu mektubum bu ihtiyacı telafi için biraz uzun oldu. Şimdilik memleketimizde Nurculara ızdırab verecek yeni hâdiseler yoktur. Aziz ve mübarek Üstadımızın ellerinden öper ve sizlere de binlerle sevgi ve selamlar takdim ederiz.

*el-Bâkî Hüve’l-Bâkî*
*Kusurlu kardeşiniz*
*Hüsrev*

[^1] : Afyon kararının bozulmasını isteyen Temyiz’in bozma kararı münasebetiyle istinabe suretiyle bundan 15 gün evvel Isparta Ağır Ceza Mahkemesince ifadem alınmıştı. Cenab-ı Hakk’a hadsiz şükürler olsun ki; Nur Risaleleri menafi’-i memleketin en büyük bir hâdimi olduğunu, Nurcuların şüphe edildiği gibi memleket ve millet için hiç bir cihetle zararlı olmadığını ve Üstad-ı Nur’un, düşündükleri gibi yanlış mefkûrelerden tamamen azade olduğunu bir defa daha Isparta Ağırceza Mahkemesine gösterdiğini, aziz Üstadımız Efendimize şükranla arz ederiz. Hem ikiyüze yakın Nurcu ve Nurcuların muarızlarıyla altı aydan beri meşgul olan evvelce Afyon’a daha sonra Isparta’ya bağlı iken şimdi müstakil Ağırceza teşkilatı bulunan Dinar kazası adliyesi, yeniden Nurcuları sual ve cevap için çağırmış, serbest bırakmış. Hiç birini tevkif edemediğini beşaretle arzederiz. (Hüsrev)
