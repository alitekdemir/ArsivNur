---
title: "Emirdağ-II 742 : Mehmed Kayalar’ın, Dokunma adlı manzumeyi arz etmesi"
no: 742
id: "E2-742"
konu: "Mehmed Kayalar’ın, Dokunma adlı manzumeyi arz etmesi"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 742 : Mehmed Kayalar’ın, Dokunma adlı manzumeyi arz etmesi

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Pek muhterem, çok şefîk, pek kerim, çok sevgili Üstadım Efendim Hazretleri!

**Evvelen:** Hududsuz, payansız, nihayetsiz muhabbet ve ihtiramlarımı kemal-i acz ile kemal-i iştiyak ile arz eder, mübarek el ve ayaklarınızdan kemal-i edep ve tahassürle öperim efendim.

**Saniyen:** Hissiyat-ı acizanemi nasıl tafsil edeyim, müştak-ı bîkararınızım sevgili Üstadım. Bu defaki muzırlar tarafından rahatsız edilişinize çok üzüldüm. Ve kendime diyorum: "Böyle muzır mahluklar tarafından, hayatımdan pek aziz Üstadımızın rahatsız edilişine bizler mi vesile oluyoruz?" diye düşünüyorum ve fazlasıyla müteessir oluyorum. Bu halet-i ruhiye içinde “Dokunma” adlı manzumeyi yüksek huzurlarınıza kemal-i tazim ile arz ediyorum.

Kusurlarımızı bağışlamanızı yüksek afv ü merhametinizden yalvarırken, bütün kardeşlerimle birlikte mübarek el ve ayaklarınızdan tekrar tekrar öper ve pek muhtac olduğumuz dualarınızı hassaten yalvarırız Efendimiz.

*el-Bâkî Hüve’l-Bâkî*

Duanıza pek muhtaç, biçare, bîkes, aciz, fakir, nâdân, lütfunuza muhtaç talebeniz;

*Mehmed*
