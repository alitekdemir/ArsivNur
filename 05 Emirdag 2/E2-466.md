---
title: "Emirdağ-II 466 : Hüsrev’in yazdığı, Afyon Müdafaatının Birinci Zeyli hakkında"
no: 466
id: "E2-466"
konu: "Hüsrev’in yazdığı, Afyon Müdafaatının Birinci Zeyli hakkında"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 466 : Hüsrev’in yazdığı, Afyon Müdafaatının Birinci Zeyli hakkında

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Çok muhterem, çok kıymetli ağabeyimiz Hüsrev Efendi’ye!

Sevgili Üstadımız diyor ki: “Birinci Zeyl yüz mâşâallah istediğimiz tarzda gayet güzel, yanlışları pek az bir surette çıkması Hüsrev’in hârika kaleminin bir kerametini daha göstermiş. Ben bu dakikada yüz otuzuncu sahifeye kadar baktım. Zararlı yanlışlar göremedim. [^1] Demek Medresetüzzehra’nın erkânı hiçbir cihette bana daha ihtiyaç bırakmıyor ki, çok parçaları münasip bir tarzda yerleştirmişler. Eğer sonra bazı ehemmiyetli yanlış görsem, küçük bir hata-savab cedveli göndereceğim. Fakat bu nüshayı göndermeyeceğim, bende kalsın. Gönderilen hediye-i Nuriyeye karşı bin bârekâllah derim. Şiddetli hastalığıma bir tiryak hükmüne geçti” diyor. Çok sevgili ağabeyim, arz-ı hürmet eder mübarek ellerinizden öperim.

*Âciz, kusurlu kardeşiniz*
*Mehmed*

![[Emirdag2-466-Aktablar.jpg|300]]


Mektubun haşiyesinde bahsedilen, Hüsrev Altınbaşak tarafından yazılıp teksir edilen Afyon Müdafaatının Birinci Zeyli’nin mevzu bahis olan sayfası.. Ve Üstad’ın; “73. sahifenin 8.satırında ‘aktablar’ın yerinde ‘ehl-i tahkik’ yazılsın. Tâ mübalağa zannedilmesin.” diye ifade ettiği yer.

***
[^1]: Yalnız 73. sahifenin sekizinci satırında “aktablar”ın yerinde “ehl-i tahkik” yazılsın. Tâ mübalağa zannedilmesin.
