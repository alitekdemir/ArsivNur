---
title: "Emirdağ-II 281 : Haksızlığa uğrayan bir Nur talebesinin müdafaası"
no: 281
id: "E2-281"
konu: "Haksızlığa uğrayan bir Nur talebesinin müdafaası"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 281 : Haksızlığa uğrayan bir Nur talebesinin müdafaası

<p class="takdim">[Haksızlığa uğrayan ve mahkemesi beraatle neticelenerek kitabları iade edilen bir Nur talebesinin ayn-ı hakikat müdafaasıdır.]</p>

Muhterem Heyet-i Hâkime!

Bana isnad edilen; gizli bir cemiyetin âzalığı suçu tamamen asılsız ve yersiz vehimlerin mahsulü ve neticesidir. Tevehhüm edildiği gibi ben bir gizli cemiyetin âzası ve mensubu değilim. Yalnız bütün siyasetlerden kat’î uzak olduklarını bildiğim ve sadece Kur’an ve imana ve saadet-i ebediyelerine ve bu suretle dünyevî uhrevî saadet ve selamet-i umumiyeye çalıştıkları için alakadar olduğum Risale-i Nur talebeleri ve müellif-i muhteremi üstadımız Bediüzzaman Said Nursî’dir ki; bunlar da hiçbir suretle gizli bir cemiyetin mensubu ve kurucusu değiller. Ve olmadıkları da 30 yılın şehadeti ve 20 mahkemenin beraati ve dört-beş defa mahkeme-i temyizin tasdikiyle sabit ve mukayyeddir.

Evet 30 yıldır bu mübarek vatanda 600 binden ziyade Risale-i Nur eserleri neşrolunmuş ve kemal-i iştiyakla milyonlarca talebeleri tarafından okunmakta ve istifade edilmektedir. Hiç kimsenin bu eserlerden zarar gördüğü görülmemiştir. Zira Risale-i Nur, Kur’an-ı Kerîm’in bu zamanın fehmine göre âmî avamdan en yüksek derecedeki ehl-i ilim, ehl-i fen ve felsefe ve hikmetin ve ehl-i hakikat ile her sınıf halkın istifade edebileceği ve kalb ve fikirleriyle beraber akıl ve hayallerini de tenvir ile tatmin edecek hârikulâde bir mahiyette hakiki bir tefsiridir.

Risale-i Nur’u kabul ederek okuyan ve dinleyenlerin imanlarını şüphe ve vesveselerden, ahlaklarını denâet ve rezaletlerden ve kendilerini de küfür ve dalalet ve dinsizsizlik olan komünistlik ve masonluktan ve onların fikr-i küfrîlerinden neşet eden maddi ve manevi bela ve âfâtlardan kurtaran mükemmel bir eser külliyatıdır.

Risale-i Nur küfür ve dalaletin muhaliyetini ve insanı manevi kıymetinden sukût ettirdiğini ve müthiş tahribatları netice verdiğini aklen ve mantıken ispat ederek filozofları susturan ve nur-u imanı güneş gibi gösteren ve bütün erkân-ı imaniyeyi ve hakaik-ı Kur’aniyeyi ve esasat-ı İslamiyeyi herkesin anlayabileceği bir tarz-ı ifade ile delil ve hüccetle ispat ve ilan eden bir şaheserdir. Risale-i Nur kemal-i imanı ve temiz ahlakı öğreten Kur’an-ı Hakîm’in hakiki bir tefsiridir.

Risale-i Nur adı ile tesmiye olunan dindar kardeşlerimiz Kur’an-ı Kerîm’e şakird ve hizmetkar olarak, Risale-i Nur’a talebe olup Kur’an-ı Hakîm’in âlî hakikatlerini Risale-i Nur’dan öğrenmek ve akıl, kalb, fikir, hayal ve ruhlarıyla nurlanıp tatmin olmakla, küfür ve dalaletin komünizm ve farmasonluk bela ve âfâtlarından ve ahlak sukutu olan rezaletlerden ve manevi tehlikelerden kendilerini kurtarmak için Kur’an-ı Kerîm’in tefsiri olan Risale-i Nur’a koşan ve kopmaz bir bağla sarılıp onunla imanlarını kurtarmağa çalışan ve siyasetle alakaları olmayan ve 30 senedir hiçbirisinin hiçbir vukuat ve cinayeti görülmeyen ve kaydedilmeyen bu vatanın evladlarıdırlar.

Üstadımız Bediüzzaman Said Nursî ise yukarıda mezkur yüz otuz parça Risale-i Nur Külliyatı’nın müellifi olup Kur’anî ve imanî hakikatleri bizlere ders verdiği ve Kur’an ve imana hadimliği içindir ki kalben ve ruhen bütün kuvvetimizle seviyor ve muhabbet ediyoruz. Bu hakikatler dairesinde bu sevgi ve muhabbetimiz ebediyen de devam edecektir inşaallah. Ve kanunen de hiçbir kimse bu çeşit fikir, sevgi ve muhabbetinden dolayı suçlu olamaz. (Felsefe üstadları olan Eflatun ve Aristo ile etrafında toplanan hayranlarına cemiyetçilik namı verilmediği gibi) Risale-i Nur talebelerine de gizli bir cemiyet ve siyasi cemiyetçilik denilemez. Ve bunlar gizli bir cemiyet olamazlar. Evet bu talebeler az değil yüzbinler belki milyonlarcadır. Gizli değil apaşikaredirler. Reis-i Cumhur, Başbakan ve sair hükümet erkanlarının kısm-ı a'zamîsi benden ve sizlerden daha iyi biliyor ve çoklarını tanıyorlar. Fena ideolojileri ve dinsizliği bu vatanda yerleştirmek isteyenler, vatan ve vatandaşların komünizm gibi bela ve afetlerden kurtulmalarını istemeyenler ve ehl-i imanın kendilerini Risale-i Nur ile bu taûn-u beşerîden ve müthiş tehlikelerden kurtardıklarını ve kurtarabileceklerini görüp bildikleri için bu hakikati çekemeyerek ızdırab içinde kıvranan gizli din düşmanlarının gizli ve aşikâre saçtıkları evhamlar ve ettikleri ihbarları üzerine zabıta ve savcıların tahkikat ve takibatlarıyla bütün Risale-i Nur eserleri yüzlerce talebeleri ve müellifi bütün esrar ve mektublarıyla bu vatanın yirmiden fazla mahkemelerine girip gizli hiçbir tarafları kalmamıştır. Bu mahkemelerde senelerce inceden inceye, derin tedkik ve tahkikatlar neticesinde bütün mahkemelerden beraat edilmiş, hiç kimseye hiçbir ceza verilmemiş yalnız bir tek mesele için 6 ay ceza 16 adama verilmiş. O meseleye karşı kat’i cevap verildikten sonra hüküm kanunsuz olduğu için kanaat-ı vicdaniyeye çevrilmiş ve bütün Risale-i Nur eserleri müellif ve sahiplerine iade edilmiş. Bütün bu beraat kararları dört-beş defa temyizin tasdikinden geçerek kaziye-i muhkeme haline gelmiş ve hükmen suç olmadığı tebeyyün ve tahakkuk etmiştir.

Hem de profesör ve filozofların raporlarıyla da mukayyed ve sabittir ki: Risale-i Nur din ve imana, vatan ve millete, devlet ve hükümete, asayiş ve inzibata zararsız faideli olan genç ve ihtiyarlara şifalı faideli nasihatlerden müteşekkil Kur’an-ı Kerîm ayetlerinin tefsiri olup onun müellifi olan Bediüzzaman Said Nursî de fikirlerinde samimi bir müellif olup siyaset ve cemiyetçilik ve asayiş ve devletin aleyhinde bir gaye takip etmemekte olduğu yine ehl-i vukufların raporlarıyla sabittir. Ve bu husus geçmiş mahkemelerde tezahür ve tahakkuk etmiş ki bütün o mahkemeler müttefiken beraatler vermiştir. Hatta Temyiz Mahkemesi, Afyon Mahkemesinin kararını bozarken; 2/6/949 tarih ve esas no.. 1409 karar no.. 1120 sayılı kararlarında şöyle yazılıdır:

“Afyon Mahkemesinin verdiği kararda yazılı olan mucib sebebler vârid değildir. Savcı’nın cemiyetin mevcudiyetine ait gösterdiği itirazları yerinde görülmediğinden reddi ile Karar’ın beraat eden sanıklara ait kısmının onanmasına… Diğer itirazlara gelince: Said Nursî’nin suç mevzuu olan aynı veyahut o mahiyetteki mevzular üzerindeki yazı ve kitaplardan dolayı da Denizli Ağır Ceza Mahkemesi’nce 15/6/944 tarihinde ve o davada sanık bulunan arkadaşlarının beraatlerine karar verildiği… Denizli Mahkemesince verilen beraat kararı ve mucib sebebler faraza hatalı olsa bile hüküm sanıklar lehinde kesinleşmiş ve hükmen suç olmadığı kabul edilmiş bulunmasına nazaran bu konuların kararı yerinde olup tekrar mevzubahis edilmemesi iktiza eder…” denilmektedir. Ve iki-üç ay evvel Mersin’de bir Nur talebesine de beraat verilerek bütün Risale-i Nur kitapları iade edilmiştir.

Ey Muhterem Heyet-i Hâkime! Benim alakadar olduğum Risale-i Nur ve talebeleri ve müellif-i muhteremi Bediüzzaman Said Nursî Hazretleri; bunlardır. Risale-i Nur yüzbinlerle adamın ıslahına vesile olmasıyla vatana ve millete binlerce menfaati tahakkuk ettiğinden, imanı şüphe ve vesveselerden kurtardığından, rıza-yı ilahi için talebe olup muhabbet ve alaka gösteren benim gibi dindar bir kimsenin zulüm ve haksızlıklara duçar edilmesi Hükümet-i Cumhurî’nin, hususan bu demokrasi devrinin hangi prensibiyle kabil-i tevfiktir? Ve hangi kanunu müsaadeye imkanı olabilir? Çünki adalet hiçbir tarafgirliğe kaymaz. Ve hiçbir şahsın keyfine tâbi olamaz. Onun mümesilleri de vicdanlarına tevdi edilen meseleleri adalet mizanıyla müvazene edip hakikati izhar ederler.

Buna binaen Üstadımız Risale-i Nur müellifinin çok seneler evvelki müdafaatlarında dediği gibi: (Hulasa-i kelâm) “Hükümet-i Cumhuriyye ve adaletin mümessillerine beyan ediyorum ki: Ehl-i hükümetin, ehl-i siyasetin ve ehl-i idarenin asayiş ve inzibatın ve adliyenin bizimle uğraşacak hiçbir işleri yoktur. Olsa olsa dünyada hiçbir hükümetin müdafaa edemediği ve aklı başında hiçbir kimsenin hoşlanmadığı küfr-ü mutlakın, dehşetli bir taun-u beşerî ve maddiyunluktan gelen zındıkanın taassubuyla bir kısım gizli zındıklar şeytanetiyle bazı resmi memurları aldatarak evhamlandırıp aleyhimize sevk etmek var.”

Biz de deriz: Değil böyle birkaç vehhamı, belki bütün dünyayı da aleyhimize sevk etseler, Allah’ın inayetiyle, Kur’an’ın kuvvetiyle yine kaçmayız. Ve o irtidadkâr küfr-ü mutlaka ve zındıkaya karşı teslim-i silah etmeyiz. Vatan ve millete hıyanet etmeyiz ve edemeyiz.

Muhterem Heyet-i Hâkime! Risale-i Nur’u ve talebelerini zararlı tevehhüm edenler, ya çok fena bir şekilde aldanmışlar veyahut ta kasten bu iftira ve uydurmaları icad etmek istiyorlar. Malumdur ki 20. asrın pozitif fikirlerinin hükümran olduğu bir devirde yaşıyoruz. Delilsiz, isbatsız davalar bir hükme medar olamaz. Şöyle ki: Mahkemenin tesbitiyle 500 binden fazla olan Nur talebelerinden birisinin olsun bir tek vukuatını göstersinler. Yoksa ne kadar aldandıklarını veya vatana, millete din ve iman ve Kur’an’a ne derece düşmanlık etmek istediklerini sizin vicdanınıza bırakıyorum.

23/2/954 tarihinde vilayet merkezinde kaçak eşya var zannıyla yapılan aramada benden aldıkları Risale-i Nur külliyatından 2 adet Arabî Hutbetü’ş Şamiye, 2 adet Miftah-ul İman, 1 adet Nur Âleminin Bir Anahtarı, 1 adet Risale-i Nur Müellifi Bediüzzaman Said Nursî’nin Tarihçe-i Hayatı ve 1 adet Cevşen-ül Kebîr ve Delâil-in Nur ve Hülasat-ül Hülasa eserlerini Emniyet Müdürlüğü, Valiliğe ve oradan Dahiliye Vekaleti ve Emniyet Umum Müdürlüğüne gönderilip tedkik edildikten sonra “Bu kitablar Kur’an-ı Kerîm’in tefsirleri olup suç mevzuu olacak bir husus olmadığından sahiplerine iadesi” diye Ankara makamatından geri gönderildiğinden 7/5/954 tarihinde Diyarbakır Emniyet Dairesi Birinci Şubesi’nden bana iade edildiği ve herhangi bir sorgu suale bile lüzum görülmediğinden ve tanıdığım bazı nur talebelerine yazdığım mektublarda dini malumatlar sormaklığım hiçbir vecihle bir suç olmadığı meydanda olduğundan mahkemenin beraatle neticelenmesi adaletin iktizasıdır.

Bütün bu hakikatlerden sonra herhangi bir yanlışlıkla mahkumiyetim cihetine gidilecek olursa, Risale-i Nur ve talebeleri hakkında beraat kararları veren o 25 mahkemeleri ve beraatleri ittifakla tasdik eden Temyiz Mahkemesini yanlış hükümler vermekle ittiham etmiş olacaksınız. Öyle ümid ederim ki: Müddeiumumi de tamamen hakikate vakıf olmuş olmakla benim gibi masum bir vatandaşın haksız olarak cezalanmasına meydan vermeyerek beraatimi isteyecektir.

Muhterem Heyet-i Hâkime! Eğer ben Risale-i Nur’da ve müellif-i muhteremi olan Bediüzzaman Said Nursî üstadımızda ve talebelerinde siyasi ve gizli bir cemiyet fikri ve teşebbüsü olsa idi huzurunuzda bu derece şuurkârane müdafaa ve onlarla olan samimi ve imanî ve İslamî bağlılığımı itiraf etmezdim. Fakat katiyen ve şüphesiz biliyorum ki; Risale-in Nur ve Bediüzzaman’da ve hakiki nur talebelerinde dünyevî hiçbir gaye yoktur. Olsa idi 30 senedir şimdiye kadar gizli kalmazdı. Ve bunca zaman içinde bir emaresinin tezahür etmemesi mümkün olmazdı. Hem de o kadar mahkemelerin beraatler vermesini akl-ı beşer kabul etmez ve o kadar zabıta ve emniyet dairelerinin 30 sene zarfında asayiş ve emniyeti bozmaya dair bir şey bulamaması veya görememesi mümkün değildir. Biz Nur talebeleri millet ve vatana, emniyet ve asayişe zararsız ve bilakis faideli ve emniyet dairelerinin de tasdikleriyle, emniyet ve asayişin bir nevi manevi muhafızlarıyız. Samimi ve sadıkane ve hakiki bir dindarlığın neticesi olarak Kur’an ve imana halisane bir bağlılık ve livechillah bir hizmetimiz vardır. Bununla beraber bizim gayemiz ve bütün gayretimiz imanımızı ve ahretimizi kurtarmaktır. Biz yalnız ve yalnız buna çalışıyoruz.
