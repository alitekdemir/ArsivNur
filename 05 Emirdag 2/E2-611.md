---
title: "Emirdağ-II 611 : İşaratü’l-İ'caz tefsirinin tabı"
no: 611
id: "E2-611"
konu: "İşaratü’l-İ'caz tefsirinin tabı"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 611 : İşaratü’l-İ'caz tefsirinin tabı

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, sıddık kardeşlerim!

**Evvelen:** Mustafa Ezener kardeşimizle gönderdiklerinizi ve mektubunuzu aldık.

**Saniyen:** Üstadımız Tefsirin arabîsindeki muvaffakiyetinize çok memnun oldu. “Bin maşaallah binler barekallah aynen olmuş” dedi. Hem dedi ki: “Sungur, Ceylan eskiden birer Abdurrahman gibiydiler. Şimdi tam birer hakiki Hüsrev ve Abdurrahman birer Abdulmecid.. ve Bayram da bir Ubeyd oldular. İnşaallah mucizeli Kuran'ımızı da üç Hüsrev'in kalemiyle bu tarzda makine ile tab edecekler.”

**Salisen:** Buradan Konya'ya bir giden vardı. Abdulmecid'in tayinini onunla gönderdik. Sizin Mustafa Ezener'le gönderdiğinizi burada aldık. O Üstadımızın tayini oldu.

**Rabian:** Arabi tefsir için münasip gördüğünüz on lira münasiptir.

Üstadımız umum kardeşlerimize binler selam ve dualar edip dualarını bekliyor.

*el-Bâkî Hüve’l-Bâkî*
*Kardeşiniz*
*Zübeyr*

Aziz kardeşlerim! Üstadımız dedi ki: “Nur kahramanı Hüsrev ve Nurun kahramanları olan yardımcıları Tahiri, Mustafa Gül ve Mustafa Ezener'e binler barekallah binler maşaallah.. Türkçe Tefsirin neşrinde azami bir dikkat ve azami bir sıhhat ile yapmışlar. Nasıl ki Ceylan'la Sungur birdenbire harika bir çekirdekten bir ağaç gibi o tefsirde muvaffak olup on derece ziyadeleştiler. Nur kahramanı Hüsrev ve onun yardımcıları, Nur'un kahramanları Tahiri, Mustafa Gül, Mustafa Ezener gibiler de öyle oldular.” Üstadımız “Türkçe tefsirde hata savaba ihtiyaç yok” dedi.
