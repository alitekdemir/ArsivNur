---
title: "Emirdağ-II 29 : Nur faaliyetleri hakkında talebelerin bir mektubu"
no: 29
id: "E2-29"
konu: "Nur faaliyetleri hakkında talebelerin bir mektubu"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 29 : Nur faaliyetleri hakkında talebelerin bir mektubu

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Çok aziz, çok mübarek, çok sevgili, çok müşfik Üstadımız Efendimiz Hazretleri!

Mu’cizâtlı ve İsm-i Celâl altın ile yazılı, yaldızlı Kur’ân’ı Diyanet Riyaseti, Afyon Mahkemesinden getirtmiş ve dünkü gün İstanbul Mushaflar İnceleme Heyeti’ne göndermiştir. Heyet tetkikten sonra neşrinin lüzum ve elzem olduğunu tasdik ederek geri iade edecekmiş.

Hem Akşehirli kahraman Ahmed Altın kardeşimizin daha evvel bir suretini siz sevgili Üstadımıza gönderdiği ve Diyanet Reisliği’ne yazdığı istid’asını Diyanet Riyaseti Müşavere Heyeti tetkik etmiş. Bunun üzerine, siz sevgili Üstadımızın Diyanet Riyaseti’ne hediye ettiğiniz iki takımın birisini müşavere heyetine tetkik için verecekler. Diyanette Nurların lehinde çalışan muhterem kardeşimiz var.

Hakikaten sevgili Üstadımız! Nurların âb-ı hayat ve tiryak hükmünde yüzler numunelerini, parlak neticelerini bu Ankara ve bilhassa memurîn arasında hayretle görüyoruz. Kimisi muallim, doktor, kimi Vekaletlerde yüksek memur. Bakıyoruz her hepsi de Nurlardan istifadelerini, onun bu zamanın bir kurtarıcısı olduğunu hayranlıkla ve minnettarlıkla söylüyorlar. Şimdi baştan başa zulmetli, kararmış olan Ankara şimdi pek çok değişmiş ve gittikçe değişmekte. Saçılan zehirler ve kendisine karşı gençliğin tezahüratı tesirini kaybetmiş. Hemem hemen baştan başa yok olmuş.

Cenab-ı Hakk’a hadsiz şükür, Risale-i Nur’un umumî ve küllî bir fütuhâtı apaçık görünüyor. Hem öyle bir hârika fütuhât ki; bazıları bilerek, görerek, nurlara sarılmış. Bazıları bilmeyerek ve ister istemez; Nur onların kalplerini, akıl ve fikirlerini nurunun gösterdiği hakikate çevirmiş. İnşaallah pek yakın bir âtîde bu umum üniversiteliler ve diğer mektep talebeleri Risale-i Nur’un nurlu hakikatlerine sarılacak; en yüksek ve en ulvi saadeti bulacak. Bu nurun ebedi ilancısı ve ebedi müştak ve âşıkı olacak. Ebedi minnettarlıklarını daimi sürur ve şükürler içinde dünyaya ilan edecekler. Ve Risale-i Nur’un aziz tercümanını kalplerinde ebedi yaşatacaklar. Ve nihayetsiz rahmet-i ilahiyenin her saniye siz mübarek Üstadımıza gelmesini binler lisanlarla yalvaracaklar.

Ve ey sevgili Üstad! Senin en büyük gayen ve senin hakiki ve ulvi hayatın olan Risale-i Nur’un hizmetini idame edecekler. Bu sebeple sevgili Üstadımız, Ankara’daki üniversitenin ekser talebeleri; hem hocaları hem halk ve esnaf ve sair çoklar Ankara’ya teşrifinizi yalvarıyorlar. Hem hakikat, hem maslahat, hem sizin yüksek şefkatiniz, hem vazife-i nuriye iktiza ediyor.

Sevgili mübarek, müşfik Üstadımız Efendimiz Hazretleri! Bütün nurcu üniversite gençliği ile beraber mübarek el ve ayaklarınızdan öperiz.

*el-Bâkî Hüve’l-Bâkî*
*Üniversite nurcuları namına*
*Abdu’n Nur, Ahmed, Sungur ve saire*
