---
title: "Emirdağ-II 371 : Ankara Nurcularının bir mektubu"
no: 371
id: "E2-371"
konu: "Ankara Nurcularının bir mektubu"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 371 : Ankara Nurcularının bir mektubu

<p class="arabic" dir="rtl" title="Meal: “Ey en azametli, en büyük, nurlu, şefkatli, aziz, hidayet güneşi, saadet vesilesi olan Üstad!.. Kâinatın zerreleri adedince, dünya ve ahiretteki ömrümüzün dakikalarının âşireleri adedince ebedî ve daimî olarak Allah'ın selamı, rahmeti ve bereketleri üzerinize olsun, binlerle âmin.”">اَيُّهَا الْأُسْتَادُ الْأَعْظَمُ وَالْأَكْبَرُ وَالنُّورُ وَالشَّفِيقُ وَالْعَزِيزُ وَشَمْسُ الْهِدَايَةِ وَوَسِيلَةُ السَّعَادَةِ ٭ اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ بِعَدَدِ ذَرَّاتِ الْكَائِنَاتِ وَبِعَدَدِ عَاشِرَاتِ دَقَائِقِ عُمْرِنَا فِى الدُّنْيَا وَالْآخِرَةِ اَبَدًا دَائِمًا اَلْفُ اَلْفِ اٰمِينَ</p>

Çok sevgili, çok aziz Üstadımız Efendimiz Hazretleri!

Risale-i Nur’un bir aziz kahramanı ve Medresetüzzehra’nın bir âlî fedakârı ve rehber-i âhirzaman ve teselli-i ehl-i iman, sevgili Üstadımız Efendimizin en emin, en fedakâr, en muhlis, en sevgili şakirdi ve Risale-i Nur’un ne kadar yüksek ve ulvi bir muallim-i ekber, bir üstad-ı a’zam olduğuna ona tam bir talebe olmakla şehadet eden ve Nur’un dersinden aldığı bir hakikatle yirmi senedir bütün hayatını, malını, canını ve cananını bu hakiki can için ve canan için feda eden ve bu hayatının şehadetiyle hakiki ve tam hâlis fena fi'n-nur olan ve bu sebeple Risale-i Nur’un ulvi haysiyet ve şerefine zerrecik bir şüphe gelmemek için maddi ve manevi haysiyet ve şerefini fedadan çekinmeyen, bu büyük cihad-ı ekberde Risale-i Nur’u neşretmekte cesaret ve metanette, tedbir ve harekette, bağlılık ve tesanüdde, sadakat ve ihlasta bir kahraman olduğu gibi, ibadet ve takvada, ilim ve irfanda, huzur ve maneviyatta dahi büyük bir kahraman, her zâkir ve şâkir, münîb ve muhib, âşık ve hâmid, ârif ve muvahhid olarak Risale-i Nur’un nuranî bir şakirdi ve o Nur’dan gelen feyiz ve in’ikâsla ve ona tam sarılmasının ve ona tam bağlanmasının şehadetiyle, akıl ve fikri harika olduğu gibi kalbi ve ruhu dahi harika olan sevgili Üstadımızın talebesi ve bütün Nurcular öyle bir kardeş ve ağabeye mâlik olmakla iftihar ettikleri ve ebediyen iftihar edecekleri kıymetli ağabeyimiz Hüsrev’in Risale-i Nur hesabına ve Risale-i Nur’un diliyle yazdığı ve Suriye’deki İhvan-ı Müslimîn’e gönderilmek üzere, adresleri yanında bulunmadığından, biz biçare hakir talebelerinize gönderdiği ve suretini alarak aslını İhvan-ı Müslimîn’e gönderdiğimiz bu çok güzel mektubunu siz sevgili ve çok mübarek Üstadımız Hazretlerine takdim ediyoruz.

Biz âciz ve hakir talebeleriniz kahraman ağabeyimiz Hüsrev’in bu çok kıymetli ve ayn-ı hakikat mektubuna bütün ruh u canımızla imza basıyor ve müşfik Üstadımız Efendimizden yalvarıyoruz ki, bu mübarek mektubu Lâhikalarımıza kaydedelim. Hem sevgili Üstadımız bizim çok kusurlarımızı ve hatalarımızı af buyursunlar. Bütün kardeşlerimiz binler hürmet ve selamlarımızla mübarek el ve ayaklarınızdan öper, ulvî dualarınıza el açtığımızı arzederiz, sevgili Üstadımız Hazretleri.

*el-Bâkî Hüve’l-Bâkî*
*Çok kusurlu, çok âciz talebeleriniz*
*Ankara Nurcuları*

***
