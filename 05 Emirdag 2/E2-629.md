---
title: "Emirdağ-II 629 : Din aleyhtarlarına yine fırsat doğmuştu (Sinan Omur)"
no: 629
id: "E2-629"
konu: "Din aleyhtarlarına yine fırsat doğmuştu (Sinan Omur)"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 629 : Din aleyhtarlarına yine fırsat doğmuştu (Sinan Omur)

<p class="takdim">[2 Mayıs 1958 tarihli, 301 Sayılı, İstanbul’da münteşir Hür Adam gazetesinde neşredilmiştir.]</p>

### Din Aleyhtarlarına Yine Fırsat Doğmuştu

Mahudların kopardıkları yaygara, memleket içindeki emniyeti bozar, ikilik yaratır. Ve dış dünyada da Türkiye’yi mürteciler diyarı olarak göstermekten başka bir gaye gütmez.

Milli ve dini cepheye karşı din aleyhtarlarının bıkmaz ve usanmaz tertipleri, tahrikleri, tarizleri her gün başka başka şekillere, kalıplara sokularak, halk efkarına sunulmaktadır. Anlamıyoruz, bu memlekette dinli ve imanlı bir gençlik yetişirse bunlar bu vatana faydasız bir uzuv olurlar zannediliyor. Yoksa iman ve aşk sahiplerinin geriliğe gittiğine mi kanidirler? Bu kanaat olsa olsa demir perde arkası kanaatleri olabilir. Bir kimse Müslümanlık akidesini izhar etmesin; hemen mürteci damgasını vururlar. Bu mürteci ve irtica lekesi kime vurulmak isteniyor biliyor musunuz? Anadolu’nun öz evladına, temiz insanlara, hakiki Müslümanlara böyle bir leke sürmek isteyen bu şirret unsurların mahiyetini biraz kurcalarsak mahiyetleri derhal meydana çıkar. Ya siyonist uşağıdır veya komünist köpeğidir.

Bugünkü iktidarın vicdan hürriyetine bahşettiği geniş hürriyete bir türlü tahammül edemeyen bu zümre ne yapıp yapıp iktidar hükümetine vicdanlara baskı yaptırmak istiyor. Yani bir din baskısı yaptırmak gayesiyle bu türlü tertibe, tezvire ve taktiğe başvurmaktan da çekinmiyorlar, korkmuyorlar. İslam nuru ile nurlanmış bir Anadolu gencinin yetişmesine elbette ki tamammül edemezler. Çünkü imanlı olarak yetişen bu gencin memleket ve vatan uğruna yapacağı büyük hizmetlerden korkuyorlar.

O ne yaygara! Birinci sahifelerin baş taraflarında büyük puntolarla “İrtica hortluyor. Mürteciler işi azıttılar. Tarikatçılar her tarafta faaliyette. Hükümet geniş ölçüde haklarında tahkikata girişmiştir. ila ahir..” gibi tedhiş ve terör havası yaratan bu yalan yanlış neşriyat karşısında Türk Müslümanlarının uğradığı hayal kırıklığı ve üzüntü sonsuzdur. Çünkü resmi makamların bu husustaki tekziplerini ve “Böyle irticai hareket yoktur.” demelerini hiçe sayarak mahud kimselerin aynı yaygarayı koparmaları, memleket içindeki emniyeti bozmak, ikilik yaratmak ve dış dünyaya da Türkiye’yi bir mürteciler diyarı olarak göstermekten başka bir gaye gütmemektedir.

Günlerden beri gazetelerin “Nurcu tarikatı” diye bir tarikattan bahsettiklerini ve bu Nurcuların irticai beyannameler dağıttıklarını haber verdiğini görmekteyiz. Halbuki hakikatte ne böyle bir tarikat, ne irticai hareket, ne de gizli beyanname dağıtan bir teşekkül vardır. İslamın nuru Kuran’dır. Hakiki Müslüman gizli teşekküllerden daima kaçınır. İnşallah yakında yanlış tevzi edilmiş bir tekzip mahiyetindeki broşürden doğan bu hadisenin hakiki mahiyeti anlaşılacaktır.

*Sinan Omur*
