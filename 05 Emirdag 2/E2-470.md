---
title: "Emirdağ-II 470 : Abdullah Yeğin’in bir mektubu"
no: 470
id: "E2-470"
konu: "Abdullah Yeğin’in bir mektubu"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 470 : Abdullah Yeğin’in bir mektubu

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Çok mübarek Üstadım Efendimiz!

**Evvela:** Geçenlerdeki alınan Nur eczalarının hemen hepsi dağıldı. Nur’un müştakları sürur içinde kaldılar. Nur’dan kısmeti olanlar, birer birer çıkıp ona koşuyorlar. Nur arayan sineler <span class="arabic" dir="rtl" title="Meal: “Ciddî olarak arayan, aradığını bulur”">مَنْ طَلَبَ وَجَدَّ وَجَدَ</span> hakikatına göre buluyorlar. Bu sefer Ziya kardeşimizin getirdiği 34 adet Sözler kapışıldı. Ziya kardeşimiz ziyası ile bizi de aydınlattı. Asâ-yı Musa’lar Anadolu’nun muhtelif yerlerine ve Ankara’ya dağılıyor. İttihadın lüzumu, tefrika ve tarafgirliğin zararlarını isbat eden 22. Mektub elden ele geziyor.

**Sâniyen:** Bazılarının istediği fakat isim ve resimden ibaret olan resmî İslâm cemaati teşekkülünün kurulması ile yapılacak hizmetin daha çok muazzamı, buyurduğunuz gibi Medresetüzzehra îfa ediyor. Bir kısım mümin kardeşlerimiz, İslâm cemaati kurulmasını, resmen işe başlamasını arzu ediyorlar. Hepimizin istediği bu hayırlı cemiyetin gayesini, Risale-i Nur fütuhatıyla yapıyor. İhlası kıran manilerden korunarak hakiki ders veriyor. Bir cemaatin teşekkülüne taraftardırlar. Risale-i Nur Medresetüzzehra’sı o muazzam cemaati Anadolu çapında vücuda getirmiş ve âlem-i İslâm ölçüsünde de genişleyeceğini Risale-i Nur’daki hakikatın yüksekliğinden ve dikkat, tefekkürle okuyan müminlerin, ehl-i ilmin ve âlimlerimizin arasında vücuda gelen sarsılmaz uhuvvet ve kardeşlikten anlıyoruz. Medresetüzzehra’nın bu muazzam faaliyeti, zemin yüzünde bahar mevsiminde olan İlahî ve muazzam neşir gibi sessiz, gürültüsüz, şaşaasız, gösterişsiz ve mütevazi ve fakat muazzam bir şekilde icra edilmiş. Acûl fıtratta olan insanoğlu âlemde hâkim olan kanun-u İlahîyi düşünmeyerek kendi arzusuyla her meselenin istediği vakitte hallolunmasını istiyor. Küçük dairelerdeki vazifelerini atlayıp, büyük dairelere sapıyor ve çok zarar içinde kalıyor. Tohumları atılmış, sünbül vaktine gelmiş olan Risale-i Nur’un yetiştirdiği hakiki imanlı zâtlar, inşâallah yakın bir zamanda âlem-i İslâma nur-u hidayeti gösterecekler ve hakiki İslâm cemaatini tanıttıracaklardır inşâallah.

**Sâlisen:** İstanbul Üniversitesindeki Nurcu kardeşlerimizin bizlere yazdıkları kıymettar mektuplardan birini takdim ediyoruz.

**Râbian:** Mübarek ay ve günlerinizi hepimiz beraber ruh-u canımızla tebrik ediyor, Allah’tan [^1] size çok uzun ömürler diliyoruz. Ellerinizden öperek, dualarınızı tekrar istirham ediyoruz.

*Ankara Üniversite Nurcuları namına*
*Abdullah*
*Umum Nur talebeleri namına*
*Marangoz Ahmed*

***

> 1. [Emirdağ-II 169 : Abdullah Yeğin’in bir mektubu](E2-169.md) ile bu mektup aynıdır. Fakat ufak ibare farklılıkları vardır.

***
[^1]: Allah’tan Üstadımıza uzun ömürler dilediğiniz duaya biz Medresetüzzehra talebeleri de bu duaya “Âmîn, âmîn, âmîn” diyoruz.
