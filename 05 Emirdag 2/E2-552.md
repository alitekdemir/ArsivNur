---
title: "Emirdağ-II 552 : Müdafaat Mecmuası’nın teksir edilip nur talebelerine gönderilmesi"
no: 552
id: "E2-552"
konu: "Müdafaat Mecmuası’nın teksir edilip nur talebelerine gönderilmesi"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 552 : Müdafaat Mecmuası’nın teksir edilip nur talebelerine gönderilmesi

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, sıddık kardeşlerim!

**Evvelen:** Şuhur-u selasenizi ve leyle-i regaibinizi ruh u canımızla tebrik eder mübarek ve makbul dualarınızı rica ederim.

**Saniyen:** Bu, seksen defa lüzumsuz nurlara her bahane ile hücum edildiği için bizim de değil sekiz defa seksen defa yüzlerine nurların müdafaası olan mecmuacığımızı vurmak hakkımızdır. Siz münasip görmediğiniz cümle ve kelimeleri çıkarabilirisiniz. Şiddetli hasta olduğumdan o işi size havale ediyorum.

**Salisen:** Hem eski, hem yeni yazı ile mükerreren bu Müdafaat mecmuacığı teksir edip nur talebelerine ilişen makamlara göstermek için hücuma maruz nur talebelerinin eline geçmek lazımdır. Nur kahramanı yeni ve eski yazı ile teksire mani olmazsa yapsın. Abdulmuhsin de çabuk bir suretini İnebolu’ya göndersin ve Urfa’ya çabuk bir sureti gitsin.

**Rabian:** Madem küre-i hava ve küre-i arzın nurlara haksız hücumlarla tatil edilmesine çok defalar gibi bu defa da tekrar itiraz ediyor. Biz de bu küçücük mecmuacık ile tekraren arz ve hava gibi itiraz ediyoruz. “Biz onların dünyalarına ilişmiyoruz. Onlar da bizim ahiretimize ilişmesinler.” diye ihtar ediyoruz.

*Said Nursi*
