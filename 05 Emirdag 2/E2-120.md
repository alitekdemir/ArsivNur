---
title: "Emirdağ-II 120 : Nur risalelerinin iadesi münasebetiyle"
no: 120
id: "E2-120"
konu: "Nur risalelerinin iadesi münasebetiyle"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 120 : Nur risalelerinin iadesi münasebetiyle

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

### Üstadımız Said Nursî diyor ki:

Madem Isparta benim hakikî bir memleketimdir. Ben ruh u canımla bu hakikî memleketime ve insanlarına hayır kazandırmak istiyorum. Şimdi çok mühim olan hayır da şudur: Afyon, nasıl ki bütün Risale-i Nur Külliyatını iade etmekle âlem-i İslâm ve hattâ âlem-i insaniyette çok büyük bir hayra vesile oldu ve sekiz seneden beri olan hatâyı hiçe indirip affettirdi. Bu mübarek Isparta dahi, âlem-i İslâm nazarında Mısır Camiü’l-Ezher’i ve eski Şam-ı Şerif mübarekiyetine mazhar olduğundan, elbette Risale-i Nur’u sahiplerine iade etmekle hasıl olacak çok büyük şeref noktasında Afyon’dan geri kalmayacak. Belki yirmi derece ileri gidecek. Isparta’nın âdil adliyesi, vatanperver Demokratı ve dindar halkı bu hayr-ı azîmi memleketlerine kazandırmak ve Afyon’un mazhar olduğu şereften yüz derece ziyade bir şerefi kendilerine temin etmek için, bu mübarek Isparta’nın mahsulü olan Nur Risalelerinin iadesine çalışsınlar.

*Hizmetinde bulunan*
*Nur talebeleri*

[^1] Nasılki Ispartanın bir meb'usu olan Tahsin Tola, Ankara ve Afyon'un Risale-i Nuru iadesinde yüz adam kadar fâide verip bu hayr-ı azîmin yarısını Ispartalılara kazandırdı. Gıyaseddin, Vilayet-i Şarkiye Mebuslarının bu hayrı azimde büyük bir hisse almalarına vesile oldu. Gazi Yiğit te Afyonun o büyük hayrının yarısını demokrat mebuslarına kazandırdı. Üniversite Nur talebelerinin bu ilannameyi neşretmesiyle Risale-i Nur'un Alem-i İslam ve Avrupada büyük fütuhatına vesile oldu. Ve bir İslam devletinin maarifine ehemmiyetli bir hayır kazandırdı.

*Said Nursî*
