---
title: "Emirdağ-II 804 : Ev için boşuna para vermeyiniz"
no: 804
id: "E2-804"
konu: "Ev için boşuna para vermeyiniz"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 804 : Ev için boşuna para vermeyiniz

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, sıddık kardeşimiz! Ev için hatırımıza bazı manialar geliyor:

1- Üstadımız Ankara'ya gelişini, alıştırıncaya kadar otel olması ile, hem ehli dünya vehme düşmez ve hem hizmetin daha faaliyetli olmasını netice veriyor.

2-	Ev orada hazır kaldıkça ehl-i dünya telaş eder ki, “Üstadımız Ankara’ya gelecek” diye... Ev olmasa belki o vehim zail olur.

Her neyse, kardeşlerimiz, şimdilik mademki gelmek mümkün değil boşuna para verilmesin. Ama Cenab-ı Hak tam bir izzetle Ankara’ya gelmek müyesser kıldığında, hem hizmete, hem teneffüse elverişli bir yer bulunabilir. Aynı evde ısrar etmek lüzumsuzdur ki “boşuna masraf veriyoruz” demektir.

Burada biz size sebeplerini tamamıyla tadat edemedik. Fakat eve boşuna para kardeşlerimiz vermesin diye size kerratla yazmak mecburiyetini hissediyoruz, çok selam.
