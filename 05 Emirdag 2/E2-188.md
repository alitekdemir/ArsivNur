---
title: "Emirdağ-II 188 : Hüseyin Abdülhadi’nin bir mektubu"
no: 188
id: "E2-188"
konu: "Hüseyin Abdülhadi’nin bir mektubu"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 188 : Hüseyin Abdülhadi’nin bir mektubu

<p class="takdim">[Suriyeli küçük bir Nur talebesinin Üstad Bediüzzaman Hazretlerine gönderdiği mektup]</p>

Fahrü’l-İslâm Üstad-ı Âzam Bediüzzaman Hazretlerine!

Kemal-i ihtiramla hâk-i pây-i zât-ı âlilerinize yüzümü ve gözümü sürerek öperim. Altı yaşındayım, Ramazan-ı Şerifin 26. gününde Kur’ân-ı Kerîmi hatmettim. Suriye’de en küçük bir Nur talebesiyim. Arkadaşlarımdan 11 talebe daha Kur’ân-ı Kerîmi hatmettiler. Hepimiz namaz kılıyoruz. Bu mektupla fotoğrafımı Urfa Nur talebeleri vasıtasıyla zât-ı maâl-i sıfat-ı âlilerinize gönderiyorum. Çok rica ederim, mübarek hatt-ı şerîfinizle fotoğrafın arka tarafına bana bir-iki cümle dua yazınız, tekrar fotoğrafımı iade buyurmanızı rica ederim. Pederim Abdülhâdi, hak-i pây-i âlilerinizden öper, dualarınızı talep eder. (22 Şevval 1373)

*Suriye Derbasiye nahiyesine tâbi*
*Âliye köyünde Nur talebelerinden*
*Hüseyin Abdülhadi*
