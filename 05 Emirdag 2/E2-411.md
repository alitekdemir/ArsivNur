---
title: "Emirdağ-II 411 : Dağıstanlı Murad’ın mektubu"
no: 411
id: "E2-411"
konu: "Dağıstanlı Murad’ın mektubu"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 411 : Dağıstanlı Murad’ın mektubu

<p class="takdim">[Adapazarı tarafından Dağıstanlı bir Nurcunun mektubundan bir parçadır. Bera-yı malûmat gönderildi.]</p>

<pre>
Subhanallah bu üstadın ne muazzam bilgisi var,
 
Mâşâallah bu Said’in ne müdhiş anlayışı var.
</pre>

<pre>
Bu Bediüzzaman bize bu zamanın güneşidir,
 
Bütün ehl-i iman için hakiki bir müceddiddir.
</pre>

<pre>
Hak Teâlâ tarafından mü’minlere bir lütuftur,
 
Bugün için yaratılmış, imanın bir hamisidir.
</pre>

<pre>
Kaba cahillere bile yüksek hakikatlarından,
 
Bildiriyor, anlatıyor en ince nüktelerinden.
</pre>

<pre>
Ne âlimin (
[^1]
) dimağında ve ne velinin kelâmında,
 
Bulamazsın o hakikatleri Kur’andan başka bir yerde.
</pre>

<pre>
Kur’andan onları bilmek Bediüzzaman’a mahsus,
 
Bu zamanın mülhidlerine Saidimizdir ancak sus.
</pre>

<pre>
Peygamber’in (A.S.M.) ulu vârisi nasıl miras dağıtıyor,
 
Kitap, Sünnetin zübdesini nasıl bize bildiriyor.
</pre>

<pre>
Ayrı ayrı dilleriyle kâinatın tesbihleri,
 
Muhtelif suretlerinde takdisleri ve hamdleri.
</pre>

<pre>
Kör, sağır, cahillere de işittiren Üstadımız,
 
İslâm Dini’nin tercümanı canımızdır Saidimiz.
</pre>

<pre>
Gördün mü Asâ-yı Musa âsileri, tâgileri,
 
Nasıl susturdu tabiatın kör evlâdlarını.
</pre>

<pre>
Münkirleri, mülhidleri yerin dibine indiren,
 
Risale-i Nuru oku, tazelensin sende iman.
</pre>

<pre>
Allah aşkına bakınız bu mübarek eserlere,
 
Risale-i Nur’dan inen imanın lemalarına.
</pre>

<pre>
Saadetin rehberidir Saidimiz hepimize,
 
Okuyalım risaleleri, verelim el elimize.
</pre>

<pre>
Said Bediüzzaman’ın zemzemlerinden içeriz,
 
Hep birlikte tekbir alıp kudsî Nurlara gireriz.
</pre>

<pre>
Melekûtî hayatından hisse arayan mü’minler,
 
İşte Gavs-ül A’zam bize verdi nurlu risaleler.
</pre>

Çok kıymetli Üstadım! Anlayamadığım hakikatları böyle cahil kafa ile tavsif ettiğimden lütfen affediniz. Heva-yı nefse esir olan benim gibi bedbahtların hiçbir şeyi doğru olamaz. Onun için kendime Murad-ı Kâzib derim ve bütün ahlâk-ı zemimenin me’vası, mercii olduğumdan, kendimi sizin saha-i irfanınızdan feyiz almak için ehil olmadığımı tekrar tekrar itirafla ellerinizden öperim ve ziyaretinizle müşerref olduğumda İbn-i Saka gibi matruden avdet ettirmemenizi rica ile tekrar tekrar el ve ayaklarınızdan öperim.

*Hâdim-i türab-üd dâîniz,*
*Adapazar’da Dağıstanlı Murad*

***
[^1]: Bugün için diyorum.
