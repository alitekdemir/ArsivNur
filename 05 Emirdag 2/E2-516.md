---
title: "Emirdağ-II 516 : Eşref Edip ve Sebilürreşad’ın 82 sayılı nüshası hakkında"
no: 516
id: "E2-516"
konu: "Eşref Edip ve Sebilürreşad’ın 82 sayılı nüshası hakkında"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 516 : Eşref Edip ve Sebilürreşad’ın 82 sayılı nüshası hakkında

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Kahraman ve fedakâr Medreset-üz Zehra erkanlarına!

**Evvela:** Leyle-i Kadir ve mübarek bayramınızı candan tebrik ederken hürmetle ellerinizden öperek dualarınızı rica ederiz.

**Saniyen:** Eşref Edip Bey 82. Sebilürreşad nüshasında Nur’un ve Üstadımızın hakiki mahiyetini çekinmeden tam göstermektedir. İnşallah Nurlara tam hizmet edecek. Aynı zamanda bu makaleden sonra “Kara ve Kızıl Taassup” başlıklı yazısı ile de Risale-i Nur’a ve talebelerine dayandığını, onlardan kuvve-i maneviye aldığını göstermekle beraber Hazreti Üstadımızın iman hakikatleriyle dolayısıyla ehl-i dalalete vuruşunu açıktan ve doğrudan doğruya yapıyor. Bu bizim elimizde bir hüccettir ki, daha Risale-i Nur’a ve kahraman Üstadımıza esassız meseleler dolayısıyla ilişilemez. Hem de bir nevi Risale-i Nur’un yirmi senelik bir davasını tasdik ve teyid hükmüne geçiyor. Onun için hakikaten kahramanane bir yazı yazmıştır desek yerinde oluyor.

Eşref Edip Bey Tarihçe-i Hayat’tan neşredeceğini yazıyor. Sizin makine ile yazdığınız nüshalar henüz İstanbul’a gitmediğinden yanınızda bulunan cildsiz nüshalardan acele olarak bir tanesini Eşref Edip’e, iki üç nüshayı da Emirdağı’na bize gönderiniz. Eşref Edip’e şu noktayı yazarsanız çok iyi olacak:

> Üstadımızın size itimadı çoktur. Fakat Risale-i Nur eczalarını aynen yazmak lüzumu var. Başkalarının su-i istimaline meydan vermemek için hulasa şeklinde ve tağyir ederek yazmak değilde aynen veyahut münasip gördüğünüz fıkraları tayyederek veyahut güzel gördüğünüz bir fıkrayı “Haşiye” şeklinde ilave ederek Tarihçe-i Hayat’ı neşrederseniz, bütün nurcuları cidden minnettar etmiş olacaksınız. Hem de sizi Nur’un bir kahramanı ve onun hakikatını iyi kavramış bir kumandanı olarak biliyoruz.

Arz-ı hürmetler eder, ellerinizden öperiz.

*Emirdağ’da üniversite Nur talebelerinden*
*Yusuf Ziya, Abdulmuhsin*

![[Emirdag2-516-YusuzZiyaVeAbdulmuhsin-Page1.jpg|300]]
![[Emirdag2-516-YusuzZiyaVeAbdulmuhsin-Page2.jpg|300]]


Emirdağ 2 516 nolu mektubun orijinali
