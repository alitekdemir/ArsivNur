---
title: "Emirdağ-II 626 : Bir gazetecinin iftirasına cevap"
no: 626
id: "E2-626"
konu: "Bir gazetecinin iftirasına cevap"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 626 : Bir gazetecinin iftirasına cevap

<p class="takdim">[Risale-i Nur'un istilasına karşı bir gizli dinsiz olan bir gazetecinin beş para ehemmiyete değmeyen iftirasına cevap.]</p>

Şimdi 130 kitap 30 senedenberi mahkemece sabit olan.. 600 bin nüshaları dahilde hariçte neşir olunan.. ve iman hakaikını emsalsiz bir tarzda ispat eden.. ve en dinsiz feylesoflar karşısına hiç birisi çıkmayan.. Kuran-ı Hakîm’in hem emsalsiz hakiki bir tefsiri ve hem mucize-i maneviyesi.. ve bu zamanda maddiyyun dinsizleri susturan 130 dil ile hak ve hakkaniyetine şehadet eden.. ve onun hizmetkarı ve tercümanı olan adam kırk seneden beri,

<p class="arabic" dir="rtl" title="Meal: “Şeytandan ve siyasetten Allah’a sığınırım.”">اَعُوذُ بِاللّٰهِ مِنَ الشَّيْطَانِ وَالسِّيَاسَةِ</p>

diyen siyaseti ve dünyayı mahkemelerin tasdikiyle terk eden.. ve bilfiil on mahkeme ve bir cihette yirmi beş adliye onda ve onun eserinde millete memlekete zarar bulmayan ve kimseye zarar vermeyen ve manevi bir zabıta vazifesini görüp harici dinsiz komiteleri bu memlekette mağlup eden.. ve hak ve hakikat davasına Risale-i Nur'u okuyan dahilde hariçte yirmi milyon okuyup kabul etmekle ve manen onu tasdik edip o davaya şahid olan.. ve Asya'da âlem-i İslam'da hatta Avrupa'da onunla imana gelen pek çok mühtedîlerin şehadetiyle o risalenin sahibinin davasını tasdik eden.. ve Nur Risaleleri’nin sahibine bütün bütün mesleğine ve bütün tarih-i hayatına ve 130 cilt hakikati neşreden kitaplarını telif edip bu memleketin hayat-ı uhreviyesiyle beraber hayat-ı dünyevisini harici dinsizlerin zındıkların önüne sed çekmeğe çalışan o adama; biri çıkıp onu “bir dinsiz komitesine dosttur” dese, bir yalan değil yüz bin yalanı birden irtikaptır. Demek öyle acib hadsiz yalanı yapan o dinsiz komitesinin aynı adamıdır ki, böyle nazar-ı dikkati o dinsizlere çeviriyor. Böyle acip yalanları bu biçare avamlara işittirmektense onu susturmak lazımdır ki büyük tehlike olmasın. Zındıklar istifade etmesin.

[^1] Üstadımızın 85 sene ömründe, 50 sene İstanbul ile alakadarlığında İstanbul'un ehl-i iman kısmı şahittirler ki, 50 senedir dinsizlerle mücadele ettiğine onun davasını tasdik ve ona iftira edenleri manen tekzib ederler. Hasta olan Üstadımızın hizmetinde bulunan bizler ve milyonları aşan Nur kardeşlerimizle beraber ilan ediyoruz ki, bu zamanda hakaik-i imaniyeyi ve Kuraniyeyi âleme ilan edip feylesofları dinsizleri susturan Risale-i Nur’dur. Onun için o dinsizlerin bazı en alçakları, ona iftira edenlerin ne ehemmiyeti var. Onu dinlemeye ve kulak verilmeye hiçbir cihette ehemmiyet verilmez hiçbir şeytan onun iftirasını hiç kimseye kabul ettiremez.

[^2] Risale-i Nur dahilde dinsizleri mağlup etmiş. Neşriyat ve fütuhatı fevkalade bir vaziyete gelmiştir. Hem ehl-i iman o gizli dinsizlerin sözüne kıymet vermediği için ve hem âlem-i İslam'da Risale-i Nur'un tesiratı fazla olduğundan ve ittihad-ı İslam cereyanı gittikçe kuvvet bulmakta ve dinsizler aleyhinde çalıştıklarından bunlara dayanamayan o gizli dinsiz, Üstadımıza bir iftira bahanesiyle nazar-ı dikkati kendine celp edip sözlerine ehemmiyet verdirmek için şeytanların dahi inanmayacağı o iftirayı yapmış ki kıymete almaya değer bir şey değildir. Üstadımız böyle herifler ile uğraşmaya tenezzül etmiyor.

Üstadımız elli seneden beri dinsizliğe karşı tek başıyla meydan okumuş onların temel taşlarını Risale-i Nur'la paramparça ve zir ü zeber etmiştir. Buna İstanbul ahalisi de şahittir. Ve onlar müdafaa ve tekzip ederler. Hem en başta hakikatperest avukatımız Abdurrahman Şeref ve Mehmet Mihri ve hakikatperver Cevat Rıfat ve Eşref Edip Beyler tam bir avukat olarak o edepsiz dinsizi susturabilirler. Hasta olan Üstadımıza ihtiyaç bırakmazlar.
