---
title: "Emirdağ-II 483 : Latîf bir inayet-i İlahiye"
no: 483
id: "E2-483"
konu: "Latîf bir inayet-i İlahiye"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 483 : Latîf bir inayet-i İlahiye

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="takdim">[Teksir etmekte olduğumuz, arapçaya tercüme edilen Asâ-yı Musa’nın bir kısım sahifelerinin tashihi münasebetiyle yazılmış, Emirdağı’ndan bize gönderilen Üstadımız Efendimize ait yazılarını ve tebriklerini aynen arzediyoruz. - Hüsrev]</p>

### Latîf bir inayet-i İlahiye

Üstadın bugün konuşmakta ve çalışmakta hiç iktidarı yoktu. Zehirin şiddetiyle konuşamıyordu. Kahraman Bayram, 38 sahife Asâ-yı Musa’nın arabîsini getirdi. Üstadımız bir saat ve birkaç dakika içinde kemal-i dikkatle tashih etti. Ben ve kardeşim Bayram ikimiz listeyi yazıyorduk. Üstadımıza yetişemiyorduk. En nihayet biz Üstadımıza yetiştik. Üstadımız da tashihi bitirdi. Bu hâli harika gördük.

Bu münasebetle Üstadımız buyuruyorlar ki: “Medreset-üz Zehra erkânlarının bana yazdıkları güzel mektuplarına mukabil, hem onların hem bütün Nurcuların Ramazan-ı Şeriflerini hem Leyle-i Kadirlerini hem bayramlarını bütün ruh u canımızla tebrik ediyoruz. Hem onların dualarına ‘âmîn, âmîn’ diyoruz. Hem eğer inşallah bayramdan sonra hayatta kalsam yine görüşeceğiz” diyorlar. Hem de sizlere de çok selam ediyorlar.

*Emirdağ Nurcuları namına*
*Mustafa*
