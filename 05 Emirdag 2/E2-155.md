---
title: "Emirdağ-II 155 : İslam Bayramı tebriği"
no: 155
id: "E2-155"
konu: "İslam Bayramı tebriği"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 155 : İslam Bayramı tebriği

<p class="takdim">-Sebilürreşad ceridesinde yazılmış-</p>

### Büyük Üstad Bediüzzaman Said Nursî’nin İslam Bayramını tebrik ve Nur kardeşlere teşekkürü.

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Çok yerlerden, aziz, sıddık, fedakar kardeşlerimden telgraflar ve mektuplarla bayram tebrikleri aldım. Ben çok hasta olduğum için, benim namıma, teşekkür ve tebrike vârislerim Medreset-üz-Zehrâ erkânını tevkil ediyorum. Bu sene ki bayramımız fevkalade ehemmiyeti haizdir. Bir taraftan ilahî ve kudsî bir kongre hükmünde olan Hacc-ı Ekber İslâm dünyasının dört köşesinden gelen 500 bin hacının iştiraki, diğer taraftan Asya ve Afrika’da yeni İslâm devletlerinin teşekkülü, bu devletlerin kanun-u esasîlerinin Kur'an-ı Hakîm olması, bütün hükümleri ve hakikatları akla ve hüccetlere istinad eden Kur'an-ı Hakîm’in tek başına küfr-ü mutlaka galebesi, Pakistan’da toplanan 500 milyon Müslüman mümessillerinin gelecek içtimalarını İstanbul’da yapmağa karar vermesi, din düşmanlarının bütün zulüm ve ceberutlarıyla, bütün bürc ü bârûlarıyla, bütün habaset ve şenaatleriyle yıkılarak, perişan olarak hürriyet ve adalet güneşinin doğması... Yakında bütün dünyayı kaplayacak olan büyük İslâm bayramının arefesidir. Bu muazzam günleri idrak ettiğimizden dolayı Cenab-ı Hakk’a binlerce şükürler, hamd ü senalar..

Medreset-üz-Zehrâ erkânının ve bütün Nur talebelerinin dahilde ve hariçte Türkçe, Arabça ve Farsça Nurların neşrine çalışmalarını tavsiye eder ve bütün aziz ve fedakâr kardeşlerimi bütün ruhumla tebrik ederim. (Sebilürreşad Cild VI Sayı 134)

*Said Nursî*
