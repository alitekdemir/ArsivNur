---
title: "Emirdağ-II 196 : Ali Ulvî’nin bir manzumesidir"
no: 196
id: "E2-196"
konu: "Ali Ulvî’nin bir manzumesidir"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 196 : Ali Ulvî’nin bir manzumesidir

<p class="takdim">[Medine-i Münevvere'de bulunan mühim bir âlimin, Risale-i Nur hakkında yazdığı bir manzumesidir.]</p>

<pre>
Gönüller Fâtihi Büyük Üstada
</pre>

<pre>
Nuruyla bütün gönlümü fetheyleyen üstad
 
Gönlüm seni, kudsî heyecanlarla eder yâd
</pre>

<pre>
İlhamıma can geldi beraat haberinle
 
Müminleri şâdeyleyen ulvî zaferinle
</pre>

<pre>
Sıyrıldı ufuklardan o kasvetli bulutlar
 
Göklerde melekler, bu büyük bayramı kutlar
</pre>

<pre>
Milyonların imanını kurtardı cihadın
 
Par-par yanar imanlı gönüllerdeki yâdın
</pre>

<pre>
Coşturmada imanları, binlerle vecizen
 
Tarihini kudsî heyecanlarla süzerken
</pre>

<pre>
İlhamımı mestetti tecellâ-yı cemalin
 
"Fâtih" gibi rehberleri andırmada halin
</pre>

<pre>
Dağlar gibi sarsılmadın, en korkulu günlerde
 
Her ânı ölümler dolu tazyikın önünde
</pre>

<pre>
Dünyalara dehşet salıyor sendeki iman
 
Sarsılmayan imanına düşman bile hayran
</pre>

<pre>
Rehber sana zira Yüce Peygamberimiz’dir
 
Ölmez eserin; gençliğe gösterdiğin izdir
</pre>

<pre>
Kur'an-ı Kerim'in ezelî feyzine erdin
 
İnsanlığa, iman ve kemal dersini verdin
</pre>

<pre>
Ey başlara Cennetlerin ufkundan inen tac
 
Âlem senin irfanına, irşadına muhtaç
</pre>

<pre>
Derya gibi nurlar taşıyor her eserinden
 
Allah’a giden Nurcuların rehberisin sen
</pre>

<pre>
Milyonları derya gibi coşturmada "Sözler"
 
Cennetteki âlemleri seyretmede gözler
</pre>

<pre>
Hikmet dolu her cümlede, Kur'andaki nur var
 
Her lem'ada, binbir güneşin huzmesi çağlar
</pre>

<pre>
"Nur yolcusu" insanlığa örnek olacaktır
 
Kudsî heyecanlarla, gönüller dolacaktır
</pre>

<pre>
Mefkûresi, günden güne erdikçe kemale
 
Gark olmada iç âlemi, en tatlı visale
</pre>

<pre>
Coştukça denizler gibi kalbindeki iman
 
Bin ders-i hakikat veriyor ruhuna Kur'an
</pre>

<pre>
Âzadedir İslâmı saran tehlikelerden
 
Davası temiz çünkü siyasî lekelerden
</pre>

<pre>
Her hamlesinin kuvve-i kudsiyesi vardır
 
Vicdanları mesteyleyen ulvî sesi vardır
</pre>

<pre>
Aşkın ezelî sırrına erdikçe gönüller
 
Yer yer donatır ufkunu sevda dolu renkler
</pre>

<pre>
Bir ülkeyi baştan başa fetheyledin ey Nur
 
Nurun olacaktır, bütün insanlığa düstur
</pre>

<pre>
Kur'an seni teyid ediyor mucizelerle
 
Ey şanlı gönül fâtihi hiç durmadan ilerle
</pre>

<pre>
Tarih-i hayatın doludur hârikalarla
 
Hiç sönmeden âlemde güneşler gibi parla
</pre>

<pre>
Manzume-i Şemsiyeyi temsil ediyorsun
 
Heybetli fezalarda hız almış gidiyorsun
</pre>

<pre>
İmanlı nesiller seni takip edecektir
 
Yıllarca, asırlarca peşinden gidecektir
</pre>

<pre>
Tarihi aşarken sen o iman dolu hızla
 
Milyonları aşmış bütün evlâdlarınızla
</pre>

<pre>
Birden açılır ruhuma esrarlı bir âlem
 
Vasfeyleyemez aşkımı, şiirimdeki nâlem!
</pre>

<pre>
Ali Ulvî
</pre>
