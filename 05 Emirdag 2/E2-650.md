---
title: "Emirdağ-II 650 : Mehmed Zahid İşgören’in Abdurrahman Şeref Laç’a yazdığı teşekkürname"
no: 650
id: "E2-650"
konu: "Mehmed Zahid İşgören’in Abdurrahman Şeref Laç’a yazdığı teşekkürname"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 650 : Mehmed Zahid İşgören’in Abdurrahman Şeref Laç’a yazdığı teşekkürname

<p class="takdim">[Antakya Hassa halkından Vilayet Genel Meclisi azası Mehmed Zahid İşgören’in Sebilürreşad gazetesiyle Abdurrahman Şeref Laç’a yazdığı teşekkürname]</p>

Pek muhterem, fazıl, üstad, Abdurrahman Şeref Laç Bey!

Bütün İslam milletleri nezdinde hürmet ve sevgisi ve mücahedesi sayesinde büyük mevkiler ihraz eden ve hassaten Türk’ün gözbebeği sayılan, o mukaddesat ve dinimizin kahramanı Fahru’l-İslam Bediüzzaman Said Nursi Hazretlerinin aleyhinde açılan dava ve muhakemelerinde fahri avukatlığınızla imdadına ulaşıp muvaffakıyetlerle beraatini tahakkuk ettirdiğinizden dolayı gerek zat-ı alinize ve gerekse Türk’ün asil ve adil heyet-i hakimesine teşekkür ve minnettarlığımızı bir borç bilir, sizlere hürmet ve sevgilerimizi de arz ederken; ayrıca “Küfre Hitap” başlıklı yazınızdan dolayı da bütün Müslüman Türkiye’sinin hislerine tercümanlığınızdan dolayı sizi tebrik eder, mücahedenizde Hakk’tan muvaffakıyetler dileriz.

*Antakya Hassa halkı adına İl Genel Meclis Azasından*
*Mehmed Zahid İşgören*
