---
title: "Emirdağ-II 9 : Hâfız Mustafa’nın vefatı & Afyon Mahkemesi’nin te’hiri"
no: 9
id: "E2-9"
konu: "Hâfız Mustafa’nın vefatı & Afyon Mahkemesi’nin te’hiri"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 9 : Hâfız Mustafa’nın vefatı & Afyon Mahkemesi’nin te’hiri

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, sıddık kardeşlerim,

**Evvelâ:** Hem Medresetü’z-Zehra şakirtlerini, hususan mübarekler heyetini ve Isparta vilâyetini merhum Hâfız Mustafa’nın vefatıyla tâziye ve Hâfız Mustafa’yı tam vazifesini yapmasıyla yirmi senede ikinci bir Hâfız Ali olarak yirmi seneden beri usanmadan, sarsılmadan Nurların neşrine çalışmasını bütün ruh u canımızla tebrik, hem onu, hem Isparta vilâyetini, hem Medresetü’z-Zehrayı tebrik ediyoruz. Hakikaten bu merhum kahraman kardeşimiz, aynen Hâfız Ali gibi vazifesini bitirdi, âlem-i nura ve berzaha, Hâfız Ali ve Hasan Feyzî gibi kardeşlerinin yanına gitti. Cenâb-ı Hak Risale-i Nur’un hurufatı adedince onun defter-i hasenatına hayırlar yazsın ve ruhuna rahmet eylesin. Âmin.

**Sâniyen:** Eskişehir’in dehşetli musibetinden intibaha gelmeyen Eskişehir’li muannid müddeîsinin iftiralı desiseleriyle mürur-u zaman ve afv kanunlarını geçiren 16 sene evvel garazkârane ithamnamelerini toplattırıp iki çuval kadar evrakları Eskişehir’den Afyon’a celbettirip o bahane ile Risale-i Nurun serbestiyetine ve intişarına mani’ olmak için bir vesile yapmak garazıyla bütün kanunsuz ve emsalsiz bir surette Afyon Mahkemesi bu defa dahi yine 39 gün mahkemeyi te’hir ettirdi. Fakat bunların eşedd-i zulmüne mukabil inayet-i İlahiye birkaç cihette bu te’hirde Nurlar ve şakirdlerine, hususan hakikat-ı ihlaslarına, menfaata çevirdiğine kanaatımız var. Her ne ise… Uzun söyleyecektim fakat rahatsızlık yeter dedi.

**Sâlisen:** Sebilürreşad’ın hakkımızda neşretmek için size leffen gönderdiğimiz makaleyi siz münasip görseniz neşretsin. Bana o fikirle göndermiştiler, ben de size havale ediyorum. Hem Üniversitedeki Küçük Saidlerin ve üniversiteyi tenvir eden ve nurlandıran Nur şakirdlerinin namına Abdülmuhsin imzasıyla gelen ve leffen size gönderilen mektubları gösteriyor ki, üniversite ileride bir Nur medresesi olacağına bir emaredir.

*el-Bâkî Hüve’l-Bâkî*
*Kardeşiniz*
*Said Nursî*
