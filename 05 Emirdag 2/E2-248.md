---
title: "Emirdağ-II 248 : İslam Âlemi Kongresi Kurucusu El-A’zamî’den Salih Özcan’a mektup"
no: 248
id: "E2-248"
konu: "İslam Âlemi Kongresi Kurucusu El-A’zamî’den Salih Özcan’a mektup"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 248 : İslam Âlemi Kongresi Kurucusu El-A’zamî’den Salih Özcan’a mektup

### İslam Âlemi Kongresi

Gaye: Muhakkak ki müminler kardeştir. (Kuran-ı Kerîm)

18/12/1956

Kuruluşu: 1937 de Mısır’da, 1940 da Hindistan’da, 1948 de Pakistan’da

### Muhterem Doktor Salih Özcan

### İslam Mecmuası Müdürü /Ankara

İçten gelen samimi selamlarımı arzettikten sonra, sizden aşağıdaki kısacık sözlerimi yüksek mecmuanızdan neşretmenizi şimdiden binler teşekkürle rica ediyorum.

Evvela: Müslümanların düşmanı olan Yahudi Hükümeti ile siyasi münasebetlerini kesmesi üzerine Türkiye Hükümetini kalpten gelen bir sevgi ile tebrik ediyoruz. Bu hareket, İslam ittihadı ve İslam kardeşliği için ileri atılmış muvaffak bir adımdır.

Saniyen: Müslümanlar hizmetinde ve İslamiyet yolunda çok mücahedede bulunan Üstad Said-i Nursî'nin Risale-i Nur namındaki eserlerini Maarif Vekâletinin yakında neşretmeye başlaması üzerine Hükümetinizi tebrik ediyorum. Bu suretle hem İslamî eserler neşredilmiş olacak, hem de Türkiye de ve bütün İslam Âleminde komünizm fikri öldürülmüş olacak. Bu iki mühim ileri adımdan dolayı bütün İslam memleketlerinin hükümetinize büyük bir sevgi ile bağlanmasını dilerim. Selamette daim olunuz..

*Muhammed Hasan El-A’zamî*
*İslam Âlemi Kongresi Kurucusu*
*Karaçi-Pakistan*
