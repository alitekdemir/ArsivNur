---
title: "Emirdağ-II 278 : Abdulmecid Nursî’nin, Tâlikat eseri hakkında bir ifadesi"
no: 278
id: "E2-278"
konu: "Abdulmecid Nursî’nin, Tâlikat eseri hakkında bir ifadesi"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 278 : Abdulmecid Nursî’nin, Tâlikat eseri hakkında bir ifadesi

Bu Talikat namındaki risale, Bediüzzaman Said-i Kürdî’nin Bürhan-ı Gelenbevî üzerine yazdığı haşiyelerdir. Bu risaleyi yazan halka-i dersinde bulunan en sevdiği Habib namında bir talebesi idi. Habib Bürhan-ı Gelenbevî okur iken Bediüzzaman’ın takrirlerini haşiye şeklinde yazar idi. Bu da 1329 ’da idi.

Birinci Harb-i Umumî koptu. Bediüzzaman ile Habib vaiz sıfatıyla Van Fırkasıyla beraber Erzurum cephesine gittiler. Bir sene sonra dönüp Van’a geldiler. Ermeniler tarafından Van alındı. Bizler de Gevaş Kazasına çekildik. Habib orada şehid oldu. Habib’in dest-i hattıyla ve Bediüzzaman’ın ifadesiyle yazılan şu risaleyi, muhaceret esnasında memleketten memlekete, şehirden şehire çıkıp gezmek neticesinde 1940 ’ta Malatya’dan Ürgüp’e müftülük memuriyetiyle geldim. Bu risale perakende bir halde evrak ve kitablar içinde dağılmıştı. Topladım, ciltlettirdim. Olur ki bir zaman gelip, ilmî ve dinî bir haşir ve neşir olur. Bu gibi risaleleri okuyacak insanlar meydana çıkar ki, o zaman bu risale ne gibi bir zeka ve ne kadar yüksek bir fikirden çıktığı anlaşılır. Fakat heyhat, ne o zaman geldi ve ne o adamlar bulundu vesselam.

*1951*
*Abdülmecid*

***

1. Abdülmecid Nursî’nin ifadesinin kendi el yazısı ile yazılmış nüshası.
![[Emirdag2-278-Talikat.jpg|300]]

