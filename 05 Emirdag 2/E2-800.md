---
title: "Emirdağ-II 800 : Keramet-i Gavsiye’ye bu mealde bir haşiye yazılsa çok münasip olur"
no: 800
id: "E2-800"
konu: "Keramet-i Gavsiye’ye bu mealde bir haşiye yazılsa çok münasip olur"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 800 : Keramet-i Gavsiye’ye bu mealde bir haşiye yazılsa çok münasip olur

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz, sıddık kardeşlerimize!

Sikke-i Tasdik-i Gaybî'ye girmesi hakkında dünkü yazdığımız mektubumuza ektir.. O mektupta 8. Lema olan Gavs-ı Âzam'ın keramet-i gaybiyesinin ve İkinci Keramet-i Aleviye olan 28. Lemanın 1. Meselesi’nin Sikke-i Tasdik-i Gaybî'ye idhâlini yazmıştık. Bu İkinci Keramet-i Aleviye kati olarak yazılmayacak. Keramet-i Gavsiye’nin de yalnız metinleri yazılacak, tetimmeleri yazılmayacak, bazı cifir ve ebced hesapları da yazılmayacak. Sizlerin meşveretle münasip gördüğünüz yerleri yazılacaktır. Said Bey kardeşimizin İzmir Mahkemesinden avdetine kadar Sungur kardeşimiz, Said Bey kardeşimizin vazifesini görecektir. Umuma selam ve dua eder, dualarınızı bekleriz.

*el-Bâkî Hüve’l-Bâkî*
*Hizmetinde bulunan talebeleri*
*Tahiri, Zübeyir, Hüsnü, Bayram*

[^1]: Bizim bu neşrini münasip gördüğümüz Keramet-i Gavsiye’nin metinleri Üstadımızın şahsına sarihan baktığından Üstadımız neşrini arzu etmedi. Bizler arzu ederek öyle yazmıştık. Sikke-i Gaybiye Mecmuasında Keramet-i Gavsiye’nin münasip bir sahifesinde bu mealde bir haşiye yazılsa çok münasip olur:

“Üstadımızın şahsına sarihan işaret eden bu gibi gaybî keramât ve işarâtın neşrini Üstadımız Bediüzzaman Said Nursî Hazretleri arzu etmiyor. Fakat bizler düşündük ki, bu gibi delalet derecesinde olan gaybî işaretlerin ehl-i imanca bilinmesine bu zamanda kati lüzum ve ihtiyaç var, buna binaen neşrediyoruz.”
