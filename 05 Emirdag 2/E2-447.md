---
title: "Emirdağ-II 447 : Mucizatlı Kuran’ın tabı hususunda Hüsrev’e mektup"
no: 447
id: "E2-447"
konu: "Mucizatlı Kuran’ın tabı hususunda Hüsrev’e mektup"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 447 : Mucizatlı Kuran’ın tabı hususunda Hüsrev’e mektup

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Çok kahraman ve muhterem ağabeyimiz Hüsrev!

Pek muhterem Üstadımızın işareti üzerine Mucizatlı Kuranımızın tabı hususundaki gönderdiğiniz 1000 lira ile kıymetli mektubunuzu aldık, okuduk. Can ü yürekten tebrik ederiz. Muhterem Üstadımız, “Madem Hüsrev 1000 lira koymuş, ben de onun yarısı olan 500 lirayı nafakamdan vereceğim” buyurdular. Sizin gönderdiğiniz ile oradaki bu işi yapanlarla temas için İstanbul’a gönderildi. Sizin bu himmetinize ve Üstadımızın ikazı üzerine burada bulunan arkadaşlardan beş kişi ile 1500 temin ettik. İnşâallah daha artırmağa çalışacağız.

Sevgili ağabeyimiz! Cenab-ı Hakk’ın rahmeti ve inayeti ve Üstadımızın duaları berekâtı ile inşâallah mucizeli Kuranımızın tabına muvaffak olacağız. Bilcümle kardeşlerimize selâm eder, hayır dualarınıza intizar ederiz.

*Kardeşleriniz, Emirdağı Nurcuları*
*Mehmed, Sadık, Tahir, Nuri, Halim*
