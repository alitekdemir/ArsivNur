---
title: "Emirdağ-II 224 : İskeçeli Hafız Ali’nin kasidesi (Said Nur’a)"
no: 224
id: "E2-224"
konu: "İskeçeli Hafız Ali’nin kasidesi (Said Nur’a)"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 224 : İskeçeli Hafız Ali’nin kasidesi (Said Nur’a)

<pre>
Said Nur’a
</pre>

<pre>
Gına bulduk, büyük servet,
 
Gınasından Said Nur'un.
 
Şifa bulduk, yeter devlet,
 
Devasından Said Nur'un.
</pre>

<pre>
Tarîkında zaferyâbız,
 
Şiarıyla şerefyâbız,
 
Şükür Hakk'a feyizyâbız,
 
Duasından Said Nur'un.
</pre>

<pre>
Medarında nümudarız,
 
Huzurundan haberdarız,
 
Hübubiyle havadarız,
 
Sabasından Said Nur'un.
</pre>

<pre>
Çıkan yoktur zılalinden,
 
Kaçan yoktur cemalinden,
 
Misal aldık hısalinden,
 
Edasından Said Nur'un.
</pre>

<pre>
Dürûsuyla muallâyız,
 
Salahiyle müzekkâyız,
 
Musaffayız, murebbayız,
 
Gıdasından Said Nur'un!
</pre>

<pre>
Zuhuruyla belâğ gördük,
 
Şuuruyla çerağ gördük,
 
Füyuzuyla şua' gördük,
 
Ziyasından Said Nur'un.
</pre>

<pre>
Şerif oldu şerafette,
 
Delil oldu delalette,
 
Biz aldık nur hidayette,
 
Hüdasından Said Nur'un.
</pre>

<pre>
Bed olduk biz ve nîk olduk,
 
Saadette şerik olduk,
 
Emir olduk, melik olduk,
 
Hümasından Said Nur'un.
</pre>

<pre>
Resulden tam hısal almış,
 
Velilerden mecal almış,
 
Eâli hep makal almış,
 
Nidasından Said Nur'un.
</pre>

<pre>
Süleymandan, selim anlar,
 
Ganemden de halim anlar,
 
Fehîm anlar, alîm anlar,
 
Nevasından Said Nur'un.
</pre>

<pre>
Ne mizan var, ne de ölçek,
 
Hakikattır bu söz gerçek,
 
Zekâ-ender olan yüksek,
 
Dehasından Said Nur'un.
</pre>

<pre>
Kelâm almak, nizam almak,
 
Tamamıyla meram almak,
 
Ne mümkündür makam almak,
 
Sivasından Said Nur'un.
</pre>

<pre>
Ne kuvvetli o temyizi,
 
Ne hoş tab'ı dil-âvizi,
 
Uzaklaşmaz tilamizi,
 
Fezasından Said Nur'un.
</pre>

<pre>
Gören lâzım, o çağrılmak,
 
Selâmlanmak ve kayrılmak,
 
Kimin haddi hiç ayrılmak,
 
Gazâsından Said Nur'un.
</pre>

<pre>
Onun hasmı değil mâric,
 
Onun dostu olur âric,
 
Derim olmaz kalan hariç,
 
Livasından Said Nur'un.
</pre>

<pre>
Ne nimettir nur olmakta,
 
Ne rahmettir hür olmakta,
 
Elîmdir pek dûr olmakta,
 
Likasından Said Nur'un.
</pre>

<pre>
Vuzuh bulmak, hafâ bulmak,
 
Gelir ondan vefa bulmak,
 
Müyesserdir safa bulmak,
 
Bekasından Said Nur'un.
</pre>

<pre>
Alâsından âlî olduk,
 
Velâsından veli olduk,
 
Hafî olduk, halî olduk,
 
Rehasından Said Nur'un.
</pre>

<pre>
Seherlerde kanad açtım,
 
Ufuklarda bir iz seçtim,
 
Sehî oldum biraz geçtim,
 
Semasından Said Nur'un.
</pre>

<pre>
Hitab ettim umum halka,
 
Kitab yazdım karin hakka,
 
Eser koydum düşüp aşka,
 
Kuvasından Said Nur'un.
</pre>

<pre>
Bilad memnun, ibad memnun,
 
İmad memnun, idad memnun,
 
Reşad memnun, cihad memnun,
 
Senasından Said Nur'un.
</pre>

<pre>
Bu canlar hep fedamızdır,
 
Onunçün hep ricamızdır,
 
Mezid ömrü duamızdır,
 
Hudasından Said Nur'un.
</pre>
