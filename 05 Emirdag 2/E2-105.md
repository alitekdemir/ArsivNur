---
title: "Emirdağ-II 105 : Risalelerin müsadere edilip iade edilmesi"
no: 105
id: "E2-105"
konu: "Risalelerin müsadere edilip iade edilmesi"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 105 : Risalelerin müsadere edilip iade edilmesi

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Ankara’da bir kardeşimizden Asâ-yı Mûsâ ve Gençlik Rehberi’ni bahane ederek umum Nur Risalelerini almak için gelmişler. O kardeşimiz Ağır Ceza Mahkemesinin Asâ-yı Mûsâ hakkındaki beraat kararını gösterince Asâ-yı Mûsâ’yı almaktan vazgeçmişler. Buldukları ve götürmek üzere gözlerinin önüne koydukları on kadar Gençlik Rehberi’nin de üzerine kendileri farkında olmayarak bazı kitaplar koymuşlar. Giderken Gençlik Rehberi’ni de ne kadar aramışlarsa da bulamamışlar. Bu suretle Gençlik Rehberi kendi kerametiyle kendini muhafaza etmiş. Asâ-yı Mûsâ ve Gençlik Rehberi hariç, birer tane aldıkları mecmua ve risaleleri de emniyetten tekrar iade etmişler. İade edilen mecmuaların listesini aşağıya yazdık.

*el-Bâkî Hüve’l-Bâkî*
*Said Nursî*

Ankara Emniyet Dairesi’nin iade ettiği risaleler:

Zülfikar Mecmuası, Siracu’n-Nur Mecmuası, Afyon Müdafaatı, Fihrist Risalesi, Savcıları Susturan Müdafaa, Küçük Sözler, Arabî Gençlik Rehberi, Pencereler Risalesi, Risale-i Nur’dan Parlak Hakikatler, 20. Lema, İki Mekteb-i Musibetin Şehadetnamesi, Nur Aleminin Bir Anahtarı, Avrupa Feylosoflarının Kuran Hakkındaki Şehadetleri, Hutbetü’ş-Şamiye’nin Zeyli, Rahmet ve Şefkat İlaçları, 30. Söz, Zerrat Risalesi, Sekine (Tahmidiyye), Mahpuslara Teselli Risalesi, Tılsımlar Mecmuası, Mektubat Mecmuası Cilt-1, Mektubat Mecmuası Cilt-2
