---
title: "Emirdağ-II 334 : Hulusi her sabah benim yanımdadır"
no: 334
id: "E2-334"
konu: "Hulusi her sabah benim yanımdadır"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 334 : Hulusi her sabah benim yanımdadır

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, Sıddık ve Faal Ağabeyimiz, Hulusi Bey!

Mübarek mektubunuzu aldığımız aynı anda, Üstadımız hasta olduğu halde, hilâf-ı adet olarak odamıza gelip mektubunuzu okudu. Ruhu ferahladı ve dedi ki:

“Hulusi her sabah benim yanımdadır. Nasılki Emirdağı’nda yirmi sene sonra görüştüğümüz vakit, yirmi gün evvel görüşmüş gibi, yakınlık hissetmiştim. Şimdi de, on gün evvel görüşmüşüz gibi geldi.

Maşallah eski zamanda kahramanca hizmet yapan Hulusi Bey, aynı hizmetine devam ediyor. Onun bu seyahatını, ben yapmışım gibi kabul ediyorum. Ben Eskişehir’e gelmek istiyordum. Hulusi benim bedelime gitmiş.

Şimdi iki, üç mühim meselemiz var, eğer bu olmasaydı, ya Hulusi’yi yanıma çağıracaktım. Veya ben onun yanına Urfa, Diyarbakır havalisine gidecektim. İnşallah bu ziyareti kaza edeceğiz” dedi.

Üstadımız hem size, hem oradaki kardeşlerimize çok selam ve dualar edip, dualarınızı istiyor. Biz de çok selam ve hürmetler eder, dualarınızı bekleriz.

*el-Bâkî Hüve’l-Bâkî*
*Kardeşleriniz*
*Ceylan, Bayram, Zübeyir*
