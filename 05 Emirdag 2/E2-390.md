---
title: "Emirdağ-II 390 : Samsunlu İhsan’ın bir mektubu"
no: 390
id: "E2-390"
konu: "Samsunlu İhsan’ın bir mektubu"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 390 : Samsunlu İhsan’ın bir mektubu

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, sıddık, âlîcenab ağabeyimiz!

Malûm-u âlîleridir ki, Ankara’da Risale-i Nur şakirdleri ciddi, samimi, fedakâr, mücahid kardeşimizle görüşürsünüz. Medrese-i Yusufiye kahramanlarımızla teşerrüf ettiğiniz zaman biçare Samsun’lu İhsan kardeşinizin de selâm, hürmet, muhabbetlerini lütfen ve merhameten söylersiniz. Fakiri de duadan unutmasınlar. Risale-i Nur’un müellifi, büyük mütefekkir, üstad-ı azîm Said-ün Nursî Bediüzzaman efendimiz hazretlerini ziyarete gidip, teveccüh-ü âlîlerine mazhar bulunduğunuz zaman inşallah İhsan fakir, garib, bîçarenin de selâm ve hürmet ve ta’zimat ve hürmetlerini lütfen söylersiniz. Hasretle mübarek ellerinizden öperim aziz ağabeyciğim.

*Hürmetkârınız, kusurlu ve duanıza pek çok muhtaç,*
*El-malûm kardeşiniz,*
*Samsun’lu İhsan bendeniz*
