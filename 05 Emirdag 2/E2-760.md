---
title: "Emirdağ-II 760 : Atıf ve Said! Bizim maksadımız hesap işlerinin sizin elinizde kalmasıdır"
no: 760
id: "E2-760"
konu: "Atıf ve Said! Bizim maksadımız hesap işlerinin sizin elinizde kalmasıdır"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 760 : Atıf ve Said! Bizim maksadımız hesap işlerinin sizin elinizde kalmasıdır

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı ve rahmeti üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ</p>

Aziz, sıddık kardeşimiz Atıf, Said!

Bu defa gelen tafsilatlı mektubunuzu aldık. Mektubunuz ruhumuzu çok ferahlandırdı. Mesrur ve memnun olduk. Risale-i Nur’un neşri hizmeti ve maslahatı cihetindeki fikir ve tedbirlerinizi tam isabetli ve yerinde gördük. Cenab-ı Hak siz kahraman kardeşlerimizi bu hizmette daim ve ihlaslı müdavim eylesin. Zaten bizim maksadımız hesap işlerinin sizin elinizde kalması ve Risale-i Nur'un hizmetine muvafık bir tarzda yapılması ve gittikçe genişleyecek bu hizmette su-i istimallere meydan açılmaması içindi. Madem siz hakikaten tam isabetli yapmışsınız, tamam. Ceylan kardeşimiz de orada bu hususta konuşmuş olduğundan başka bir mesele kalmamıştır demektir. Selam.

*Kardeşleriniz*
*Zübeyir, Sungur*

Üstadımız çok rahatsız olduğu için fazla soramadık, yalnız birkaç dakika içinde sorabildik: “Ebû Hüreyre, Ebû Tâlib gibi” dedi. Alem olduğu için “Ebû” olur. Eğer harf-i cer gibi, başına gelirse “Ebî, Ebâ” gibi olur. Müstakilen yazılsa “Ebû” olurmuş, bu kadar. Başdaki “alem” tabirinden murat nedir anlamadık siz anlarsınız?

15. Mektubu 15 gün evvel okurken Üstadımız “burası yazılacak mı” dedi? Dedik: Ankara bizden sordu. Dördüncü Meseleye kadar yani Deccal Bahsine kadar konsun diye arzettik. Buyurdu ki “asıl burası konmalıydı” diye söylemişti. Eğer konmaya vakit ve hal müsaade ederse koyarsınız, yoksa kalabilir.

Salih'e telefonla istemesi üzerine 424 liralık kitap gönderdik. Üstadımız kaidesi icabı 8 de birini ona bırakıyor. Biz de ona mektup yazdık.
