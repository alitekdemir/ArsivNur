---
title: "Emirdağ-II 385 : Hacı Sami’nin size haber verdiği Mektubat teksir edilsin"
no: 385
id: "E2-385"
konu: "Hacı Sami’nin size haber verdiği Mektubat teksir edilsin"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 385 : Hacı Sami’nin size haber verdiği Mektubat teksir edilsin

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz sıddık kardeşlerim!

**Evvelâ**: Velâdet-i Fahr-i Âlem’in (a.s.m.) kâinatı tenvir gecesini ve onunla âlem-i İslamın manevi büyük bir bayramının bir fecri hükmünde olarak sizleri bütün ruh u canımızla tebrik ediyoruz.

**Sâniyen**: Hacı Sami’nin size haber verdiği Mektubat teksir edilsin. Yalnız Mektubat’tan başka risalelerde teksir olunan parçalar yazılmasın. Hem Yirmidokuzuncu Mektub’un tevafukata dair kısmı herkese faydası olmadığından şimdilik yazılmasın. Yirmisekizinci Mektub’un yine tevafukata dair kısmı dâhil yazılmasın. Küçük mektuplardan Onuncu Mektup, Sözler Mecmuasına girdiğinden yazılmasın. Ve Onbirinci Mektub’un İkinci Meselesi, Barla Yaylası ile başlayan kısım o da Sözler Mecmuasına girdiği için yazılmasın. Yirminci Mektub’un baştaki sahifesi yazıldıktan sonra Birinci Makam tâ ikinci Makam’a kadar Asâ-yı Musa’ya girdiği için yazılmasın. Daha münasip gördüğünüz tarzda yaparsınız. Bazı cümleler veya fıkraları da çıkarabilirsiniz veya ilâve edebilirsiniz.

**Sâlisen**: Bana gönderdiğiniz İnebolu’nun çıkardığı Tarihçe-i Hayat ile, keza göndereceğiniz İnebolu’nun çıkarmakta olduğu Cevşen-ül Kebir fiyatlarına mukabil yüz banknot gönderiyorum.

**Râbian**: Samsun tarafında İnebolu gibi sadakat ve gayretle Nurlara çalışmakta bulunan kardeşlerimizin mebuslara yazdıkları mektubuyla Küçük İbrahim’in mektubunun bera-yı malûmat suretlerini de gönderiyorum. Aynılarını da Ankara’ya Sungur ve arkadaşlarına gönderdik.

*Said Nursî*
