---
title: "Emirdağ-II 26 : Nur mecmualarını imha planına dair Sungur’a mektup"
no: 26
id: "E2-26"
konu: "Nur mecmualarını imha planına dair Sungur’a mektup"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 26 : Nur mecmualarını imha planına dair Sungur’a mektup

Aziz ve çok kıymetli kahraman kardeşimiz Sungur!

**Evvelâ:** Binler selâm eder, Cenâb-ı Haktan Nur hizmetinizde hayırlı muvaffakiyetlerinizi dileriz.

**Saniyen:** Çok ehemmiyetli ve mahrem bir işi haber veriyoruz. Haber aldığımıza göre, “Isparta adliyesinde zaptedilen 170 cilt Asâ-yı Mûsâ ve Zülfikar mecmuaları -ki, o mecmuaları şimdiki Adliye Bakanı beraatini, iadesini tasdik edip daha evvelce Denizli’de de Üstadımıza verilen kitaplardır- bunların imhası için karar verilmiş. Zemin ve semâvâtı hiddete getirecek ve mevcudatı ağlatacak bu müthiş kararın Demokratlar aleyhinde Halk Partisi’nin müfrit adamları tarafından tertip edilen bir plan olduğundan kat’iyen şüphemiz yoktur. Zira Nur talebelerinin Demokratları muhafaza ettiğini ve Demokratların kuvvetli bir istinadgâhı olduğunu müfrit şeytanlar anlamışlar. Nur talebelerini Demokratlardan bu tarzda nefret ettirip hükümeti yıkmaya çalışıyorlar. Bu planın akim kalması ve mecmualarımızın kurtulması ve Afyon’daki kitaplarımızın tamamen iade edilmesi için, pek fazla bir ehemmiyet ve gayretle çalışılmasını Üstadımız sizlere havale ediyor.

*Ziya, Zübeyir*
