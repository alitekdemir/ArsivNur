---
title: "Emirdağ-II 743 : Mehmed Kayalar’ın, yazdığı bir manzumeyi arz etmesi"
no: 743
id: "E2-743"
konu: "Mehmed Kayalar’ın, yazdığı bir manzumeyi arz etmesi"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 743 : Mehmed Kayalar’ın, yazdığı bir manzumeyi arz etmesi

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Pek muhterem, pek sevgili ve pek muazzez Üstadım Efendim Hazretleri!

Evvelen; vücud-u pâkinize sıhhat ve afiyetler niyaz ederek, uzun ömürler ihsan buyurmasını Rabb-i Rahîmimizden âcizane temenni ve dua etmekteyiz.

Pek sevgili Üstadım! Rahatsızlığınıza pek üzüldük. Hemen Cenab-ı Erhamürrahimîn pek acil mübarek şifalar ihsan buyursun. Amin.

Bu defa Risale-i Nur ve sevgili Üstadımın mübarek himmetiyle Hâlık-ı Rahîm’im şiir lisanıyla pek harika bir manzume ihsan buyurdu. Kemal-i edep ve mahcubiyetle huzur-u âlînize arz ve takdim ediyorum. Kusurlarımın afvını kemal-i merhametiniz ve şefkatinizden yalvarırım Efendim.

Havalideki kardeşlerimle birlikte mübarek el ve ayaklarınızdan hadsiz ve hududsuz sevgi, iştiyak ve hürmetlerimle öperim Efendim.

*el-Bâkî Hüve’l-Bâkî*
*Duanıza pek muhtac, biçare, naçiz, aciz, fakir talebeniz*
*Mehmed*
