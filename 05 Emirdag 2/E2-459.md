---
title: "Emirdağ-II 459 : Nur Şakirdlerinin Hüsrev’e, 3. Kelime hakkında mektubu"
no: 459
id: "E2-459"
konu: "Nur Şakirdlerinin Hüsrev’e, 3. Kelime hakkında mektubu"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 459 : Nur Şakirdlerinin Hüsrev’e, 3. Kelime hakkında mektubu

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Sevgili Hüsrev Ağabeyimiz Efendimiz!

Üstadımızın bize hem itiraznameye yazın hem de bütün nüshalara ilâve ediniz diye gönderdiği Üçüncü Kelime ki, bunun için Eski Said <span class="arabic" dir="rtl" title="Meal: “Şeytandan ve siyasetten Allah’a sığınırım.”">اَعُوذُ بِاللّٰهِ مِنَ الشَّيْطَانِ وَالسِّيَاسَةِ</span> deyip siyaseti terketti.

[^1] Üstadımızın 27 senelik hayatı ve 130 parça kitabı ve mektupları üç mahkeme ve hükümet memurları tarafından tam tedkik edildiği ve aleyhinde çalışan zalim mürted ve münafıklara karşı mecbur da olduğu halde, hattâ idamı için gizli emir verildiği halde, dini siyasete âlet ettiğine dair en ufak bir emare bulamamaları, dini siyasete âlet etmediğini kati isbat ediyor. Ve hayatını yakından tanıyanlar biz Nur şakirdleri ise, bu fevkalâde hale karşı hayranlık duymakta ve Risale-i Nur’un dairesindeki hakiki ihlasa bir delil sayıyoruz. Biz de sevgili ağabeyimize arz-ı tâzimat ile takdim ediyoruz.

*Nur Şakirdleri*
