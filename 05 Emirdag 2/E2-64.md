---
title: "Emirdağ-II 64 : Kur’an’daki “ebedî çocuklar” ifadesi hakkında"
no: 64
id: "E2-64"
konu: "Kur’an’daki “ebedî çocuklar” ifadesi hakkında"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 64 : Kur’an’daki “ebedî çocuklar” ifadesi hakkında

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz, sıddık ve mübarek kardeşlerim!

**Evvela:** Lâakal bin gece kadar sevabı bulunan Leyle-i Miracınızı bütün ruh-u canımızla tebrik ediyoruz. Cenab-ı Hak nurcu kardeşlerimizin hakkında ve bütün müslümanlar hakkında bu şuhûr-u selâsenin her gecesini bir Leyle-i Miraç ve bir Leyle-i Kadir manasında ihsan ve keremine mazhar eylesin, âmîn. Seksen sene bir ömr-ü bâkiye mazhar eylesin âmîn. Bu sene Mısır radyosu Perşembe gecesi Miraçtan çok bahsetmesinden, hem Perşembe ve hem de Cuma gecesi Miraç yaptım.

**Saniyen:** Bizden müsadere edilen İşaratü’l-İ’câz’ı Afyon jandarma kumandanlarından birisi hiddet etmiş ki, bunun gibi ilmî ve eskiden yazılmış bir eseri ne hakla müsadere ediyorlar. Ve Afyon Müddeiumumîliği iadesine karar vermiş. Ve bize Cuma günü ve Miraç günü Hayri’yi çağırmışlar ve iade etmişler. Bunu da Tarsus’taki iade misillü Nurların intişarına set çekilmeyeceğine bir işaret-i miraciye diye kabul ettik. İnşaallah Kur’ân’ımızı ve diğer risalelerimizi Afyon’dan alacağız. İstanbul’da savcılığa verilen bir kısım Rehberlerimiz, başta Eski Said’in mühim bir talebesi Avukat Mehmed Mihri ve dâvâ vekili damadı Âsım olarak demişler ki: “Elli avukatla beraber bu mesele için mahkemeye gireceğim. Fakat inşaallah ona hacet kalmadan ve mahkemeye düşmeden alacağım.”

**Salisen:** “Haşirdeki Mahkeme-i Kübraya Şekvâ” namındaki ve 28 sene evvel Meclis-i Meb’usana hitaben yazılan ve o vakit tab edilen on maddelik namaza dair parça ve bir de Mustafa hakkında dört sene evvel Reisicumhur’a yazılan üç maddelik parça, şimdi, bu zamanda Ankara’da bazı meb’usların nazarına ve imanlı hükümet erkânına göstermek niyetiyle Ankara’ya gönderilmiş. Size de berâ-yı malûmat gönderiyoruz.

**Rabian:** Dinar Baraklı köyünden Mehmed Çavuş ve kardeşi, bir adamla beraber yanıma geldiler. Pek ciddî gördüm. Sonra bana bir mektubunda bir şey yazıyor ve bir parça mektubunu leffen gönderiyorum. Bu kardeşimiz bazı şeyler soruyor. Risale-i Nur suallere ihtiyaç bırakmıyor. Ve benim bedelime herşeye cevap veriyor. Yalnız çocuk tâziyesine dair risalede <span class="arabic" dir="rtl" title="Meal: “Etraflarında ebediyen yaşlanmayacak çocuklar dolaşır.” Vâkıa Sûresi, 56:17">يَطُوفُ عَلَيْهِمْ وِلْدَانٌ مُخَلَّدُونَ</span> ’ye dair sualinde bir kısım eski tefsirler, demişler: ***“Cennette çocuktan gayet ihtiyara kadar herkes otuz üç yaşında olacak.”***

Bunun hakikati -Allahu a’lem- şu olacak ki: Sarih âyet <span class="arabic" dir="rtl" title="">وِلْدَانٌ</span> tâbiri ifade eder ki, feraiz-i şer’iyeyi yapmaya mecbur olmayan ve mesnûniyet cihetiyle de yapmayan ve kable’l-bülûğ vefat eden çocuklar, Cennete lâyık ve sevimli çocuk olarak kalacaklar. Fakat şer’an 7 yaşına gelen bir çocuğa namaz gibi farzlara peder ve valideleri onları alıştırmak için, teşvikkârâne emretmek ve 10 yaşına girse şiddetle namaz kıldırmak ve alıştırmak şeriatta var. Demek, “Vacip olmadığı halde, nafile nevinden yedi yaşından hadd-i bülûğa kadar büyükler gibi namaz kılıp oruç tutan çocuklar, mütedeyyin büyükler gibi büyük mükâfatı görmek için 33 yaşında olacaklar” diye, bir kısım tefsir bu noktayı izah etmeden, umum çocuklara teşmil etmişler. Has iken âmm zannedilmiş.

Umum kardeşlerimize, hemşirelerimize binler selam ve dua.. ve makbul dualarını bu şuhûr-u selâsede bayrama kadar bu biçare hasta ve perişan kardeşiniz hakkındada rica ederiz.

*el-Bâkî Hüve’l-Bâkî*
*Kardeşiniz*
*Said Nursî*

[^1] Sadık, Sabri.. Hayri’nin İşarat-ül İ’caz’ın üç dersinden üçüncü dersinin son kısmı ve parçası İşarat-ül İ’caz’la müsadere edildiğinden evvelce size gönderilememişti. Şimdi iade edildiği için, o parçayı da size gönderiyoruz.
