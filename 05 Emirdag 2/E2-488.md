---
title: "Emirdağ-II 488 : Miftahu’l-İman risalesinin teksiri"
no: 488
id: "E2-488"
konu: "Miftahu’l-İman risalesinin teksiri"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 488 : Miftahu’l-İman risalesinin teksiri

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz, sıddık kardeşlerim!

**Evvela:** Isparta’daki fırtına ve zayiatı taziye ediyorum. Böyle musibetlerde zayi olan mallar sadaka hükmüne geçerek bir mal-i bâki olması bana teselli verdi. Cenab-ı Hak o mübarek memleketi âfâttan muhafaza eylesin, âmîn.

**Sâniyen:** Abdülmuhsin buraya geldi. Eskiden teksir ettiğiniz Hüccetüzzehra’nın birinci kısmının <span class="arabic" dir="rtl" title="">لاَ اِلٰهَ اِلاَّ اللّٰهُ وَحْدَهُ لاَ شَرِيكَ لَهُ الخ</span> yirmi sahifelik kısmı ve ondan sonra 20. Mektub’un 2. Makamı’nda müjdeler hariç yalnız mukaddimesi dâhil olarak, ispat kısmında 1. Kelime’den tâ 10. Kelime’ye kadar ve ondan sonra yine Hüccetüzzehra’nın 3. Kısmı olan <span class="arabic" dir="rtl" title="">أَشْهَدُ اَنَّ مُحَمَّدًا رَسُولُ اللّٰهِ</span> hakikatına şehadet eden yirmidört sahife kadar yazılacak. Sonra da Küçük Ali’nin Risale-i Nur’un çok tahşidatı hakkındaki sualine dair cevabı da içinde bulunan mektup, hem bu defa Abdülmuhsin’in beraber aldığı tebdiline dair bir parça başta yazılacak. Hem yanında götürdüğü o parçanın bir suretini size gönderecek.

**Sâlisen:** O küçük mecmuacık iman hakikatında ehemmiyeti olduğu gibi, bazı yerlerde gece konferanslarında iştiyakla okunmuş ve bazı mebuslar da iştirak etmişler. Nurlar yalnız vücud ve vahdeti mutlak bir surette isbat etmek değil, belki tevhidin bütün meratibini ve hakaik-ı imaniyeyi aynelyakîn derecesine getiren bir tarzda, bütün kemalât-ı insaniyenin en yükseği olan hakiki marifetullahı kazandıran ve hakaik-ı imaniyenin inkişafını temin eden ve dehşetli rahneleri tamir ederek ve umumî daire-i İslamiyeti muhafaza için küfr-ü mutlaka karşı bir sedd-i âhenîn yapmasıyla hem hâlis ve tefekkürî ve ilmî bir ibadet, hem iman, hem huzur ve marifet-i İlahiye ve sıfat ve esma-i İlahiyenin hazinelerini açan miftahlar destgahıdır.

**Râbian:** Eğer vaktiniz ve vaziyetiniz müsaid ise, bu mübarek mecmuacık en evvel Nur kahramanı Hüsrev’in mübarek yazısı ile olsun. Eğer sizin şimdi arabî teksir meşguliyetiniz fazla ise, kendiniz Ahmed Nazif Çelebi’ye havale edip onlara bir cihette yardım edersiniz.

*Duanıza çok muhtaç kardeşiniz*
*Said Nursî*
