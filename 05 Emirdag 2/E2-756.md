---
title: "Emirdağ-II 756 : Hüsnü! Senin tayinin kırk kuruştur"
no: 756
id: "E2-756"
konu: "Hüsnü! Senin tayinin kırk kuruştur"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 756 : Hüsnü! Senin tayinin kırk kuruştur

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz sıddık kardeşim Hüsnü!

**Evvelen:** Üstadımız umum Urfalıların hususan Nurlarla alakadarların, seksen senelik bir ömr-ü bâki semeresi veren şuhur-u selaselerini ve leyle-i Miraçlarını tebrik ediyor. Binler selam ve dualar edip dualarını istiyor.

**Saniyen:** Nurun masum talebeleri namına Ekrem’in yazdığı mektup Üstadımızın hoşuna gitti. Zaten Üstadımız şimdi en fazla masumlarla alakadardır. Masumları feylesoflar muallimlerinin su-i telkinatından kurtarmaya çalışıyor. Cenab-ı Hakk Urfa’daki masumları da Risale-i Nur’da devamlı ve sebatlı eyleyerek muhafaza etsin, âmin.

**Salisen:** Üstadımız evvelce de haber göndermişti. Şimdi gene diyor ki Hüsnü beş altı adamın hizmetini gördüğünden onun tayini kırk kuruştur. Bizler otuz kuruş alıyoruz. Sen bizden farklı olarak kırk kuruş alacaksın. Hem askerliğe kaydoluncaya kadar sarf edeceğin pul paralarını Üstadımızın hesabından alacaksın. Çünkü sen Üstadımızın evlad-ı manevisisin. Bir ihtiyacın olduğu vakit babandan değil Üstadımızdan alacaksın.

**Rabian:** Abdullah kardeşimiz izinli olarak geldi. Üstadımız Ankara’ya gönderdi. İki aya kadar terhis olacakmış.

**Hamisen:** Üstadımız Abdulkadir’i bu günlerde merak ediyordu. Merak ettiği aynı vakitte mektubunuz geldi. Üstadımız okudu. Onun aşiretinin bir kısmı Suriye’de olması münasebetiyle yaptığı ihtiyatı Üstadımız hoş gördü. Elbette Risale-i Nur’da sebat metanet ve sarsılmamak lazım. Şimdi Suriye ile olan vaziyet hafiflemiş ve dostane vaziyetler olmaya başlamış.

Biz de bütün Nur kardeşlerimize binler selam eder Nurlarla meşguliyette ve kudsi hizmetinde muvaffakiyetler dileriz. Bundan on gün evvel kadar da bir mektup göndermiştik. İnşallah almışsınızdır.

*el-Bâkî Hüve’l-Bâkî*
*Kardeşiniz*
*Zübeyr*

***

1. Zübeyir’in mektubunun orijinali.
![[Emirdag2-756-Husnu-Page1.jpg|300]]
![[Emirdag2-756-Husnu-Page2.jpg|300]]

