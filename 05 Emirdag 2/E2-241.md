---
title: "Emirdağ-II 241 : Kendisiyle görüşmek isteyenlere dair Üstadın bir mektubu (İstanbul)"
no: 241
id: "E2-241"
konu: "Kendisiyle görüşmek isteyenlere dair Üstadın bir mektubu (İstanbul)"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 241 : Kendisiyle görüşmek isteyenlere dair Üstadın bir mektubu (İstanbul)

Benimle görüşmek isteyen aziz kardeşlerime beyan ediyorum ki:

Ben İstanbul'a ve İstanbul'daki dostlarıma pek ziyade müştaktım. Her vakitte ruhen temenni ediyordum ki; İstanbul'a gelip bu mübarek şehirdeki sadık dostlarımı ve ahbablarımı göreyim. Fakat maatteessüf otuz senedenberi tecrid ve inzivada bulunduğum için, insanlarla zaruret olmadıkça tahammülüm kalmadığından İstanbul'a gelemiyordum. Hem şimdi tesemmümden, zaafiyetten, ihtiyarlıktan ve hasta bulunmuş olmaktan dolayı fazla konuşamıyorum. Buna mukabil katiyyen size haber veriyorum ki: Risale-i Nur'un her bir kitabı bir Said'dir. Hangi kitaba baksanız, siz benimle karşı karşıya görüşmekten on defa ziyade hem faydalanır, hem hakikî surette benimle görüşmüş olursunuz.

Ben şuna karar vermiştim ki: Allah için benimle görüşmek isteyenleri, görüşemediklerine bedel her sabah okuduklarıma, dualarıma hissedar ediyorum ve inşaallah etmekte devam edeceğim.

*İstanbul*
*Said Nursi*
