---
title: "Emirdağ-II 776 : Ankara Nur talebelerine bir mektup"
no: 776
id: "E2-776"
konu: "Ankara Nur talebelerine bir mektup"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 776 : Ankara Nur talebelerine bir mektup

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, sıddık kardeşlerimiz!

**Evvelen**: Hizmet-i Nuriyedeki ihlaslı çalışmalarınızı ruh-u canımızla tebrik eder muvaffakiyetlerinize dua eder ve dualarınızı bekleriz.

**Sâniyen**: Mektuplarınızı aldık, ilk gönderdiğimiz sandığın nakliyatını soruyorsunuz. Biz sandığı gönderirken nakliye ücretini yatırıp faturasını size göndermiştik. Siz o fatura ile anbara müracaat edip İstanbul’dan paranın ödendiğini bildirirsiniz. Hem size Sözler lazımsa gönderelim.

**Sâlisen**: Pazardan Kadir Usta’dan Sözler için size para gönderdi mi? Bize öyle yazıyor, bildiriniz.

**Râbian**: Mesnevi-i Nuriye’yi şimdilik biz el yazısı ile yazıyoruz. Yalnız yanımızda Bayram kardeşimizin bir Mesnevi-i i Nuriye’si var. Biz ona (haber!) yazdık. Cevap gelince inşallah size göndeririz. Cümle kardeşlere binler selam.

[^1]: Abdulmuhsin kardeşimizin meselesi ne oldu, ayrıca siz haber yazdınız mı? Bize müspet menfi her ne ise yazın da ona göre malumat verelim.

2- Siz yani Said kardeşimizin adresine bundan bir müddet evvel toplu bir vaziyette bazı faturalar göndermiştik. Bütün nakliye faturaları da onların içindedir.

3- Burada nakliye ücretlerini ödediğimiz sandıkların sahiplerine her zaman malumat yazıyoruz.

4- Eşref Edib Bey aniden bir nevi habersiz olarak Tarihçe-i Hayatların ikinci baskısını üç bin nüsha olarak tab etmiş. Size de gönderelim mi?

*el-Bâkî Hüve’l-Bâkî*
*Kardeşleriniz*
