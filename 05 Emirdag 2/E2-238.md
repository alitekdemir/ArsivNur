---
title: "Emirdağ-II 238 : Abdulmuhsin Alev’in, Gençlik Rehberi mahkemesi müdafaasından bir parça"
no: 238
id: "E2-238"
konu: "Abdulmuhsin Alev’in, Gençlik Rehberi mahkemesi müdafaasından bir parça"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 238 : Abdulmuhsin Alev’in, Gençlik Rehberi mahkemesi müdafaasından bir parça

Ben Edebiyat Fakültesi felsefe şubesi talebesiyim. Şark ve Garbın bir çok eserlerini okudum. Bu arada “Gençlik Rehberi” isminde bir eser de elime geçti. Bu eser fikrim, ruhum, iradem ve ahlâkım üzerinde büyük bir tesir husule getirdi. Arkadaşlarıma da eserin aynı tesirleri edeceğini düşündüm ve bunu bastırıp neşretmeyi uygun buldum ve bastırdım. Bunu ben kendim bastırdım. Memleketimden bana gelen harçlığımdan arttırdığım parayla tab masrafını karşıladım. Müellifin iznine ve malumatına da lüzum görmedim. Esasen eserde hiç bir suç mahiyetine haiz bir şeye rastlamadım. Bilakis onu çok faydalı gördüm.
