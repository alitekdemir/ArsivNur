---
title: "Emirdağ-II 655 : Boyacıgillerin iftiralarına Nur Talebelerinin cevabı (Hür Adam 29/7/952)"
no: 655
id: "E2-655"
konu: "Boyacıgillerin iftiralarına Nur Talebelerinin cevabı (Hür Adam 29/7/952)"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 655 : Boyacıgillerin iftiralarına Nur Talebelerinin cevabı (Hür Adam 29/7/952)

<p class="takdim">29/7/952 Hür Adam Gazetesi</p>

### Nur Talebeleri Boyacıgiller’e layık olduğu cevabı veriyor

17 Temmuz 1952 tarihli Kudret gazetesinde yazılan ve 18 Temmuz 952 tarihli Son Telgraf, Dünya, Hürses gazetelerinde iktibasen intişar eden ve Demokrat Parti’den ihraç edilerek Millet Partisi’ne intisap eden Zonguldak milletvekili Boyacıgiller’in kaleme aldığı “Tarikatleri Demokratlar İdare Ediyor” ünvanlı başmakalede mevcut birtakım tarikatların yanında mevhum bir Bediüzzaman tarikatından bahsediyor. Devr-i sabıkta Üstadımızın aleyhinde açılan beş mahkemede tarikatla alakalı medar-ı mesuliyet hiçbir nokta bulamayarak mesleğin tarikat olmayıp hakikat-i İslamiye olduğu resmen anlaşılmış ve bu cihet kaziye-i muhkeme halini almıştır. Fakat bazı gizli düşmanlar İslamiyete tarikat namını verip hakiki Müslümanları ezmeye çalışıyorlar. Nur Talebelerinin meslekleri sünnet-i seniyeye tamamen ittiba edip feraizi yerine getirip kebairden vazgeçmektir. Hatta Üstadımız bir tek sünnet-i seniyeye muhalefet etmemek için bid’at taraftarlarına muaraza edip 25 senedir ihtiyaren (inzivaya?) girmiş ve mütemadiyen azap çektiği halde sünnet-i seniyeye muhalefet etmemek maksadıyla hiçbir bid’ate girmemiş ve talebelerine de “Girmeyiniz ve Sünnet-i Seniyeye muhalefet etmeyiniz!” diye ders vermiştir.

Kur’an-ı Hakim’in Nur Talebeleri gibi fedakarlarını ittiham etmek ve Halvetî diyerek sünnet ehline iftira etmek suretiyle onları Nur Talebeleri gibi haksız olarak teşhir eden adamın ya kalbi yok veya insaf ve insaniyeti yoktur. Şimdiye kadar biz Nur Talebeleri herhangi bir sünnet ehlinden iddia edildiği gibi şeni bir bid’atkarlık işitmedik. İnsan kusursuz olmaz. Böyle zındıka dalalet ve komünistliğin intişarı zamanında ahiretini düşünen ve bilmeyerek binde birkaç hata eden olsa dahi hakiki ehli sünnet erbabını iftira edenin dediği gibi teşhir ile hücum etmek, hükümeti onların aleyhine çevirmek, bu kadar İslamiyetten ve insaniyetten uzak olduğunu düşününüz.

O muteriz diyor ki: “Halvetîlerin yanında Bediüzzaman tarikatı da mevcut imiş. Tahkikatıma göre eskiden bunlar zabıtadan korkarak gizlice ayin yaparlarken bugün devlet otoritesinden korkmadıklarını ve zabıta, idare ve adliye cihazının bu işe karışmadığını görerek işi aleniyete dökmüşlerdir. Ve bu tarikata mensub olanların hemen yüzde doksan dokuzu Demokrat Partilidir. Bundan ötürü de korkmadan ayin yapmağa cesaret ediyorlar.”

Ey biçare muteriz! “Bediüzzaman tarikatı” dediğin âlem-i İslam’da yüz binlerce nüshaları pek faydalı bir surette intişar eden ve İslamiyetle alakalı her memlekette takdire mazhar olmuş Risale-i Nur’dur ki; hakiki bir tefsir-i Kur’an olduğunu ulema-i İslam dahilde ve hariçte tahsin ile takdir etmişler. Bu risalelerin 25 sene bir derece gizli kalmasının sebebi bir istibdad-ı mutlakın tazyiki ile gizli dinsiz münafıkların, mason ve komünistlerin ve eski parti müfritlerinin resmi bir kısım memurları zabıtayı ve adliyeyi pek haksız olarak aleyhine sevk ettikleri için ihtiyaten gizli intişar ederdi. Şimdi Cenab-ı Hakk’a çok şükür ki Nur’un kıymeti hükümetçe ve iktidar partisince de anlaşılmağa başlamış olup risaleler serbest olarak ellerde geziyor. Ve herkes Nur derslerinden istifade ediyor.

İşte o muterizin bu hakikati ne kadar acib bir surette tahrif ettiğini efkar-ı umumiyeye arz ediyoruz.

*Nur Talebeleri*
*Selahaddin, Ahmed, Abdulmuhsin, Sungur,*
*İbrahim, Sadık, Hamza, Muhammed*
