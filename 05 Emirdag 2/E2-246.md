---
title: "Emirdağ-II 246 : Men-i Muhakeme Kararının son kısmı (Isparta Sorgu Hâkimliği)"
no: 246
id: "E2-246"
konu: "Men-i Muhakeme Kararının son kısmı (Isparta Sorgu Hâkimliği)"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 246 : Men-i Muhakeme Kararının son kısmı (Isparta Sorgu Hâkimliği)

## Isparta Sorgu Hâkimliğince verilen

## Men-i Muhakeme Kararının son kısmı

T.C.

Isparta Sorgu Hâkimliği

Esas: 954/28

Karar: 956/65

C.M.: 954/311

............. Dosyada adları yazılı maznunların Ceza Kanununun 163/1, 173/3, 65-26-40’ıncı maddelerine tevfikan cezaları tayin ve tesbit olunmak üzere haklarında Isparta Ağır Ceza Mahkemesinde son tahkikatın açılması C.M. Umumiliğinin 25/3/956 tarih 311/18 sayılı iddianamesiyle istenmekte ve bu iddianame son olarak evrakı tetkik eden bilirkişinin tarihsiz raporuna istinad ettirilmekte ise de;

İddia ve ihbar olunduğu vecihle adları yazılı 89 kişiden ibaret maznunların herhangi bir cemiyet teşkil ederek faaliyete geçtikleri ve bu suretle propaganda yaparak başkalarının da mezkur cemiyete girmelerine gayret sarf eyledikleri ve isimleri yukarıda tasrih olunan vilayet ve kazalarda gizli bir cemiyet ve cemiyet şubeleri vücuda getirdikleri ve maznunların dinî husustan başka bir maksad ve gaye ile hareket ederek devletin iç emniyetine müteveccih ve temel nizamlarını yıkmaya matuf cemiyet kurup fiil ve hareketlerde bulundukları hakkında tatmin edici bir delil elde edilememiş;

Ve dinlenmiş bulunan 100 küsür şahidin de adları yazılı maznunların mevzu bahis müsned suçu işlediklerini ve bu suçla gizli cemiyet kurarak faaliyette bulunduklarını görmediklerini ve bilmediklerini açık ve kesin olarak bildirmiş olmalarına;

Ve toplanmış bulunan vesâikin ve eserlerin de böyle bir cemiyetin müteşekkil bulunduğuna delalet eder mahiyet ve vasıfta olmamalarına;

Ve iddiaya mesned teşkil eden ve yegane suçun delili olarak gösterilen bilirkişi Bülent Esen ve arkadaşları tarafından verilen otuz altı sahifeden ibaret tarihsiz raporun şahsî mütalaaya müstenid olup zan ve tahminden ibaret bulunmasına ve başka delille de takviye ve teyid olunmamasına;

Ve bilirkişi grubunun tedkikatından evvel mezkur evrak ve eserleri tetkik etmiş bulunan Diyanet işleri Müşavere ve Dini Eserleri İnceleme Kurulunun yapmış olduğu tedkikat neticesinde vermiş bulunduğu 15/5/953 tarih ve 242 sayılı raporunda maznunlardan yakalanarak tedkikata tabi tutulmuş bulunan ve ekserisi maznun Said Nursî tarafından kaleme alınmış olan kitap, risale vesair yazıların Kuran-ı Kerim’den alınmış dinin izahlarını ve ibadâtın hükümlerini ve müellifin hayat-ı tarihçesini muhtevi olup siyasî veya başka bir cepheleri bulunmadığı; ve sırf dinî bakımdan yazılmış eserler olduğu bildirilmiş olmasına;

Ve son grup bilirkişilerin maznunlar aleyhindeki raporunu zedeleyen ve tekzib eder mahiyette bulunan ve raporun vasfı ve mahiyeti itibariyle diğer rapora müreccah ve daha ugun görülmesine;

Ve yine mezkur evrakın kısm-ı âzamını tedkik etmiş bulunan bilirkişi İsmail Akdere’nin 25/8/953 tarihli raporu ile Diyanet İşleri Müşavere Heyetinin fikir ve mütalaasının iştirakle tedkik etmiş bulunduğu eserlerin münhasıran dinî bakımdan yazılmış olup devletin emniyet ve nizamlarını istihdaf eder ve lâikliğe aykırı cihetlerinin bulunmadığını sarahatle beyan eder Müşavere Heyetinin Raporunu desteklemiş bulunmasına;

Ve maznunların mevzu bahis suçları işledikleri ve devletin nizamlarını yıkmaya çalıştıkları ve lâikliğe aykırı fiil ve harekette bulundukları yukarıda bahsi geçen bilirkişi raporunda başka delilin bulunmamasına; ve zan ve tahminden ileri geçmeyen bu raporun da başlı başına bir delil olarak kabul ve son tahkikatın açılmasına kâfi görülmemesine;

Ve nakdî kefalet karşılığı olarak tahliye edilip men-i muhakemesine karar verilmiş olan maznunlardan Abdurrahim Zapsu’nun yatırmış bulunduğu evrakın tedkikinden anlaşılan 2500 lira ve Hacı Hasan Naim’in aynı şekilde vermiş olduğu 1000 lira ve Necip Fazıl Kısakürek’in yine nakdî kefalet olarak yatırdığı 1000 liranın şimdiye kadar kendilerine verilmemişse sahiplerine red ve iadesi için gereken evrakın iliştirilmek suretiyle C. Müddei Umumîliğine müzekkere yazılmasına;

Ve maznunlardan yakalanmış olup karışık bir halde daire-i emanette bulunulan kitap, risale vesair yazıların sahipleri tarafından istenildiği takdirde kendilerine verilmesine;

Ve hukuk-u amme namına tahkikat ve tedkikat icra edilmiş olduğundan masraf ve harcın alınmasına mahal olmadığına;

Ve varid görülmeyen C. Müddei Umumîliğinin iddiasının reddine; ve iddiaya muhalif karar görülmek üzere dosyanın C. Müddei Umumîliğine gönderilmesine karar verildi.

Isparta, 11/1/956

Sorgu Hâkimi: Doğan Dündar

Kâtip: Tevfik Köker

Aslının aynıdır.

***

1. Men-i Muhakeme Kararının hulasası ve Men-i Muhakeme Kararını, müddeiumumiliğe bildiren yazılar. (Arşiv Belgeleri Işığında Bediüzzaman Said Nursi ve İlmi Şahsiyeti, c.5, s.1016)
![[Emirdag2-246-MenMuhakeme-Page1.jpg|300]]
![[Emirdag2-246-MenMuhakeme-Page2.jpg|300]]


> 2. Men-i Muhakeme Kararının tam metninden ilk sayfası. (Kararın tamamının suretleri için bkz. Arşiv Belgeleri Işığında Bediüzzaman Said Nursi ve İlmi Şahsiyeti, c.5, s.1017) & Men-i Muhakeme Kararının Emirdağ Noterliğinden çıkarılmış sureti.
> 
![[Emirdag2-246-MenMuhakeme-Page3.jpg|300]]
![[Emirdag2-246-MenMuhakeme-Page4.jpg|300]]


> 3. Men-i Muhakeme Kararının son kısmı ve ilgili birkaç doküman, Nur talebeleri tarafından kitapçık haline getirilip neşredilmiştir. & Nur talebeleri tarafından neşredilen kitapçıktaki Men-i Muhakeme Kararının son kısmından bir sayfa.
> 
![[Emirdag2-246-MenMuhakeme-Page5.jpg|300]]
![[Emirdag2-246-MenMuhakeme-Page6.jpg|300]]


> 4. Nur talebeleri tarafından neşredilen kitapçıktaki Men-i Muhakeme Kararının son kısmında, müsadere edilen kitapların ve risalelerin listesi de vardır. O listeden bir sayfa. & Men-i Muhakeme Kararında esas tutulan Bilirkişi Raporu.
> 
![[Emirdag2-246-MenMuhakeme-Page7.jpg|300]]
![[Emirdag2-246-MenMuhakeme-Page8.jpg|300]]

