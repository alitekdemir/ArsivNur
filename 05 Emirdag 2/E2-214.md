---
title: "Emirdağ-II 214 : Üstadın, niçin evlenmediğine dair sorulara cevabı"
no: 214
id: "E2-214"
konu: "Üstadın, niçin evlenmediğine dair sorulara cevabı"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 214 : Üstadın, niçin evlenmediğine dair sorulara cevabı

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

<p class="takdim">[Başka hariç memlekette, mühim yerlerde ceridelerle sorulan "Neden sünnet-i seniyyeye muhalif olarak mücerret kaldın?" sualine bir cevaptır. Bağdat’ta intişar eden Eddifa Gazetesinin Başmuharriri’nin sualine bir cevaptır.]</p>

**Evvela:** Mektubunuzu gayet hasta olan Üstadımıza okuduk. Üstadımız ise: "Ben şiddetli hasta olmasa idim, bu çok kıymettar ve müdakkik ve mübarek kardeşlerime tafsilâtlı bir cevap yazacaktım. Fakat bu şiddetli vaziyetim müsaade etmediğinden gayet kısa, birkaç noktayı o mübarek ve samimi kardeşlerime ve hizmet-i Kur'aniyede arkadaşlarıma yazarsınız." dedi.

- **Birincisi:** Kırk seneden beri gayet dehşetli bir zındıka hücumu karşısında, herşeyini feda edecek hakiki fedakarlar lâzım geldiği bir zamanda, Kur'an-ı Hakîm’in hakikatına, değil dünya saadetimi belki lüzum olsa âhiret saadetimi dahi feda etmeye karar verdim. Değil bir sünnet olan muvakkat dünya zevcelerini almak, belki bu dünyada on huri de bana verilse idi, bırakmaya mecburdum ki; ihlâs-ı hakikî ile hakikat-ı Kur'aniyeye hizmet edebileyim. Çünkü bu dehşetli dinsizlik komiteleri, öyle dehşetli hücumları ve desiseleri yapıyorlardı ki, bunlara karşı gelmek için azamî fedakarlık yapmak ve harekât-ı diniyesini rızâ-ı İlâhîden başka hiç bir şeye âlet yapmamak lâzım geliyordu.

Biçare bir kısım âlimler ve ehl-i takva insanlar, çoluk-çocuğunun maîşet derdi için bid'alara fetva verdiler veya taraftar göründüler. Hususan din derslerini kaldırıp Ezan-ı Muhammediyi kaldırmak gibi dehşetli hücumlara karşı, âzami fedakârlık ve âzamî sebat ve metanet ve her şeyden istiğna etmek lüzumu karşısında ben bir sünnet-i seniye olan evlenmek âdetini terkettim ki, tâ çok haramlara girmeyeyim. Ve çok vacipleri ve farzları yapabileyim. Bir sünnet yüzünden yüz günaha girilmez. Çünkü o kırk sene zarfında birtek sünneti yerine getiren bazı hocalar on kebaire ve haramlara girmeye, bir kısım sünnet ve farzları bırakmaya kendilerini mecbur bildiler.

**Saniyen:** Âyet-i Kerîmede <span class="arabic" dir="rtl" title="Meal: “Size helâl olan kadınlardan nikahlayın.”">فَانْكِحُوا مَا طَابَ لَكُمْ</span>(Nisâ Sûresi, 4:3) ve hadîs-i şerifteki <span class="arabic" dir="rtl" title="Meal: “Evlenin, çoğalın”">تَنَاكَحُوا تَكَاثَرُوا</span> gibi emirler emr-i daimî ve vücûbî değildirler. Belki istihbabî ve sünnet emirleridir. Hem şartlara bağlıdır. Hem de herkes için her vakit değildir.

Hem de <span class="arabic" dir="rtl" title="">لاَ رُهْبَانِيَّةَ فِى الْإِسْلاَمِ</span>***“Ruhbaniyet İslâmiyette yoktur.”*** mânası, "ruhbanîler gibi tecerrüt merduttur, hakikatsizdir, haramdır" demek değildir. Belki <span class="arabic" dir="rtl" title="Meal: “İnsanların en hayırlısı onlara en faydalı olandır.”">خَيْرُ النَّاسِ مَنْ يَنْفَعُ النَّاسَ</span> hadisinin sırrı ile hayat-ı içtimaiyeye hizmet etmek için, içtimaî bir âdet-i İslâmiyeye terviçtir. Yoksa selef-i sâlihinden binlerle ehl-i hakikat inzivaya, mağaralara muvakkaten girmişler. Dünyanın fâni müzeyyenâtından istiğna ve tecerrüt etmişler. Tâ ki hayat-ı ebediyelerine tam hizmet etsinler. Madem şahsî ve hususî kemalât-ı bâkiyesi için dünyayı terkedenler, selef-i sâlihinden çok var. Elbette hususî değil küllî ve umumî olarak çok biçarelerin saadet-i bâkiyeleri için ve dalâlete düşmemeleri ve imanlarını takviye edip kurtarmaları için ve hakikat-ı Kur'aniye ve imaniyeye tam hizmet etmek ve hariçten gelen, dahilde çıkan dinsizlere karşı dayanmak için, zail ve fâni dünyasını terketmek, elbette sünnet-i seniyyeye muhalefet değil; belki hakikat-ı sünnete mutabakattır. Ve Sıddîk-ı Ekber'in ***“Cehennemde vücudum büyüsün tâ ehl-i îmana yer bulunmasın.”*** diye fedakarlıkta azamî sadakatın bir zerresini kazanmak fikriyle, biçare Said bütün ömründe tecerrüdü, istiğnayı ihtiyar etmiş.

**Salisen:** Risale-i Nur'un Talebelerine: "Başkaları evleniyorlar, siz tezevvücten vaz geçiniz" denilmemiş, denilmez. Fakat talebeler birkaç tabakadır. Bir tabakanın hakiki ihlâsı kaybetmemek ve hakiki fedakârlık ve âzami bir sadakat taşımak için, dünya ihtiyaçlarına mümkün olduğu kadar ömrünün muvakkat bir kısmında bağlanmaması bu zamanda lâzım geliyor. Eğer hizmet-i Kur'aniye ve imaniyede yardımcı bir hanım bulsa alır. Hizmetine zarar vermez. Lillâhilhamd bu neviden çok Nur Talebeleri var, zevceleri onlardan geri kalmıyorlar. Belki kadınlardaki şefkatten gelen ücretsiz fıtrî kahramanlık ve hakiki ihlâs cihetiyle zevcinden daha ileri gidebilir. Nur Talebelerinin yetişmiş kısımlarından ekserisi evlenmişler, bu sünneti yerine getirmişlerdir. Risale-i Nur onlara der ki: Haneniz bir küçük Medrese-i Nuriye, bir mekteb-i irfan olsun ki; bu sünnet tam yerine gelsin. Sünnet-i seniyyenin meyvesi olan çocuklar âhirette size şefaatçı olsunlar. Dünyada da îman dersini alıp size hakiki evlât olsunlar. Yoksa bu otuz senede kısmen olduğu gibi o çocuklara yalnız terbiye-i medeniye verilse, bir cihette o çocuklar dünyada fâidesiz ve âhirette dâvacı olarak "Ne için îmanımı kurtarmadınız?" diyeceklerinden peder ve vâlidelerini mahzun etmek, sünnet-i seniyyenin hikmetine münâfi olur. Üstadımızın sözü bitti. Size pek çok selam ederek, arz-ı hürmet edip duanızı istiyoruz.

**Rabian:** Biz buradaki nur talebeleri sizlere pek çok minnettarız ki, iki defadır cerideniz Üstadımızdan ve Risale-i Nurdan hararetle bahsetmiş. Üstadımız Irak ve Bağdad ile pek ziyade alakadar. Ve daima oraya gitmek fikrinde bulunması ve Irak tarafında ceride-i âlîniz çok alakadarâne Risale-i Nurdan ve talebelerinden bahs etmesi buradaki nur talebelerini pek çok mesrur ve minnettar eylemiştir. Biz nur talebeleri bu vesile ile selam ve arz-ı hürmet edip ceridenize muvaffakiyetler diler, dua ederiz.

[^1] Nur Aleminin Anahtarı namındaki risalenin âhirinde Üstadımızın tarihçe-i hayatını yazanlara dair bir hulasayı; Hem kadınlarla bir muhavere namındaki mektubu ve Tesettür Risalesini görseniz münasip olur. Emirdağ nur talebeleri namına

*Sadık, Raşid, Mehmed, Mustafa, Tahir, Nuri*
