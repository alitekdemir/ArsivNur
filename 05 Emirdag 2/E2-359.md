---
title: "Emirdağ-II 359 : Tarihçe-i Hayat hakkında Yusuf Ziya’nın Üstada mektubu"
no: 359
id: "E2-359"
konu: "Tarihçe-i Hayat hakkında Yusuf Ziya’nın Üstada mektubu"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 359 : Tarihçe-i Hayat hakkında Yusuf Ziya’nın Üstada mektubu

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Çok müşfik, çok sevgili ve mübarek Üstadım Efendim Hazretleri!

**Evvelen:** İstifsar-ı hatırla el ve ayaklarınızdan öper, hürmetler eder, dua ve himmetinizi yalvarırız.

**Sâniyen:** Otuz sene evvel tab edilen nüshadan bazı ilavelerle hazırladığımız çok kıymettar ve mütevazi tarihçe-i hayatınızı neşredilmek üzere Sebilürreşad mecmuasına verecektik. Fakat şu seçimlerin karışıklıkları hengâmında belki siyasi bir tevehhüme medar olur diye şimdilik tehir edilmişti. Eğer mümkün ise kahraman Medreset-üz Zehra erkânının neşretmesini istirham ediyoruz. Hem Hazret-i Üstadımızın ifade-i hal ü ahvaline dair bir satırlık yazılarına çok ihtiyacımız olduğu için tekrar tekrar yalvarır, sıhhat ve âfiyetinize Kur’an ve iman hizmetindeki muvaffakiyetinize dua ediyoruz.

İstanbul Üniversitesi’nden âciz ve duanıza muhtaç talebeniz,

*Yusuf Ziya*
