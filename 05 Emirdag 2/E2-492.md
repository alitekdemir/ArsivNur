---
title: "Emirdağ-II 492 : Doğu Üniversitesi hakkında Reisicumhurun nutkunun bir parçası"
no: 492
id: "E2-492"
konu: "Doğu Üniversitesi hakkında Reisicumhurun nutkunun bir parçası"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 492 : Doğu Üniversitesi hakkında Reisicumhurun nutkunun bir parçası

### Doğu Üniversitesi hakkında Reisicumhur’un Meclis-i Mebusandaki nutkunun bir parçasıdır.

“Bugünkü iktidarın siyasî programında, doğuda yüksek bir kültür merkezi tesisinin yer aldığı malumdur. Geçmiş senelerde maruzatım arasında, doğuda bir üniversitenin tesisi lüzumuna ben de temas etmiştim. Yüksek meclisinizce kabul buyurulan ödenekle, mütehassıs bir ilim heyetine icap eden tetkikler yaptırılmış ve neticede doğuda bir üniversite kurulması için lâzım gelen şartların mevcut olduğu ve böyle bir müessesenin doğunun içtimaî seviyesinin yükselmesine, maddî ve manevî bakımdan kalkınmasına hizmet edeceği kanaatı teyit edilmiştir. Müstakil Doğu Üniversitesi’nin kuruluş kanunu tasarısı hazırlanarak yüksek tasvibinize arzolunmuştur.”

Reisicumhur’un birbuçuk saat devam eden nutkunda devletin büyük ve küllî umurları içinde bu hususi meseleyi küllî bir vazife-i hükümet şeklinde göstermesi ve bir-iki sene evvel Maarif Vekili ile beraber Van’a gidip yalnız bu meseleye büyük bir ehemmiyet verip herşeyden evvel bu üniversiteyi açacağız diye vaat etmesi, bu şarkın Câmi’-ül Ezher’i hükmünde olan Medreset-üz Zehra manasıyla Doğu Üniversitesi namındaki dârülfünuna Üstadımız elli seneden beri o meseleye çalışması ve otuz sene evvel mevcut 200 mebustan 163 mebusun imzasıyla 150 bin lira tahsisatına dair imza ile kabul etmeleri ve Sultan Reşad da aynı dârülfünuna yirmi bin altın lira tahsisat vermesi gösteriyor ki; şarkın ve âlem-i İslâm’ın şimdi en büyük bir vazifesi bu dârülfünunu açıp İran, Hindistan, Türkistan ile manevî bir meclis şûrası ve küllî ve umumî bir medrese-i âlîsi ve ikinci bir Câmi’-ül Ezher’i yapmaktır.

*Emirdağ Nur Talebeleri namına*
*Mehmed, Nuri, Tahir, Mustafa, Ahmed, Sâdık, Halim*
