---
title: "Emirdağ-II 156 : Zerrat Risalesi’nin tanzim edilmesi"
no: 156
id: "E2-156"
konu: "Zerrat Risalesi’nin tanzim edilmesi"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 156 : Zerrat Risalesi’nin tanzim edilmesi

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz Kardeşlerimiz!

Gönderdiğiniz Risaleleri aldık. Şimdi size bir Arabî Risale ve bir mukaddeme ile yazdığınız fihristelerden teksir edilen bir numuneyi gönderiyoruz. Mecmua, inşâallah 15 güne kadar hitam bulacak.

Şimdilik Mustafa Kardeşimiz arabçalar ile meşgul olsa -ancak arapça olduğu vakit- diğer vazifelere baksa.. diğer kardeşlerimiz de evvelce listesini gönderdiğimiz zerre bahislerine dair olan risaleler biraraya getirilerek bir mecmua olacak. Onlarla meşgul olsalar münasiptir. Mecmuadaki sıra aynen size gönderdiğimiz sıra numarasına göredir.

### Mecmuanın ismi

<p class="takdim">Zerrede bir iman güneşi</p>

<p class="takdim">ve</p>

<p class="takdim">“inkarın dağlarını dağıtan bir atom” namındaki Risale</p>

<p class="takdim">Küçücük bir Asâ-yı Mûsâ</p>

<p class="takdim">Müellifi:</p>

<p class="takdim">Said Nursi</p>

Nur Anahtarının "Zerrat" bahsine ait olmayan son mektubu yazılmayacak. Herbir risaleden alınan parçanın başına; meselâ: En baştaki Otuzuncu Sözün ikinci Maksadına, Zerrat Bahsi Birinci Zeyl.. sonra İkinci Zeyl.. Üçüncü Zeyl.. diye muhtelif risalelerden alınan parçaların başına yazılacak.

Geçen defa gönderdiğimiz Zerrat Mecmuası -ki taksim-ül-a'mal ile yazılmış.- Arapçaya tercüme için mühim bir vazifeye gönderildi. Sizleri tebrik ediyoruz.

Umum kardeşlerimize pek çok selam ve dua ediyoruz. Dualarını bekleriz.
