---
title: "Emirdağ-II 765 : Size Ahmed’le gönderdiğimiz lahikanın baş tarafını da gönderiyoruz"
no: 765
id: "E2-765"
konu: "Size Ahmed’le gönderdiğimiz lahikanın baş tarafını da gönderiyoruz"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 765 : Size Ahmed’le gönderdiğimiz lahikanın baş tarafını da gönderiyoruz

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz kardeşlerimiz!

**Evvelen**: Size Ahmed’le gönderdiğimiz lahikanın baş tarafını da gönderiyoruz. Aynı bunlar da iki nüshadır. Size tashih ederken veya daktiloya yazarken asıl nüshaya bakmak belki lüzum eder mülahazasıyla böyle iki nüsha yani aslını da gönderdik. Hem medrese-i Nuriyede çalışan kardeşlerimize şirin ve nurani bir musahebe ve müzakere sahasını manen açıyor demektir.

**Saniyen**: Samsun’a verilmek üzere ( ... ) lira Ahmed’e vermiştik. Eğer bir giden hemen olmazsa posta ile paraları aynen kendilerine gönderilmesini hatırlatıyoruz. Size Ispartalı Ömer ile 560 lira gönderiyoruz. Üstadımızın, Mektubat’ın tabına yardımıdır. Üstadımız Ömer’i has bir talebesi olarak kabul etmiştir ve öylede dua ediyor. Üstadımız umumen size selam ediyor .

(Üzeyir veya bir gelenle Sungur’un kitaplarını gönderiniz.)

*el-Bâkî Hüve’l-Bâkî*
*Aciz kardeşleriniz*
