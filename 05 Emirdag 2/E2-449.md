---
title: "Emirdağ-II 449 : Mucizeli Kuran’ın tab edilmesi hakkında"
no: 449
id: "E2-449"
konu: "Mucizeli Kuran’ın tab edilmesi hakkında"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 449 : Mucizeli Kuran’ın tab edilmesi hakkında

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz sıddık kardeşlerim!

**Evvela:** Bütün ruh-u canımızla leyle-i kadrinizi tebrik ediyoruz. Cenab-ı Hak sizler ve bizler hakkında o mübarek gecesini bin ay kadar hayırlı eylesin. Seksen sene bir ömr-ü bâki Nurculara temin eylesin, âmîn.

**Sâniyen:** Mucizatlı Kuranımızı fotoğrafla gayet güzel 20 bin nüsha tab etmek için Abdülmuhsin’i buradan gönderdik. Buradan bir-iki adamı dahi o mesele için gönderdik. İstanbul’daki Hacı Nazif gibi dostlar bu meseleye çalışacaklar. Masarıf-ı tab’iyesi için sadaka ve hediye kabul etmiyoruz. Yalnız bir nevi abone gibi yani ödünç alıp bilâhire iade etmek şartıyla, bazı Nur merkezlerinde kendi ihtiyarlarıyla bir iki üç adam tedarik edebilir. Emirdağı’nda beş arkadaş 1500 banknot hazırladılar. Hüsrev’in gönderdiği 1000 banknot burada duruyor. Ben de nafakama ait ve sattığım bazı kitablarımın fiyatı olarak 500 banknotu Abdülmuhsin ile İstanbul’a gönderdim. Eğer tam mükemmel olarak İstanbul’da muvaffak olamazsak, Mısır’a gönderip Câmi-ül Ezher’deki Nurcular onu hem daha güzel ve daha mükemmel fotoğrafla tab etmeğe çalışacaklar.

Bu hârika ve herkesin nazarını celbeden Mucizatlı Kuran intişarıyla hem hatt-ı Kuraniyeye, hem Kuran’ı iştiyakla okumasına büyük bir hizmet olacak. Baştaki Kuran tarifine dair iki sahife, hem Türkçe hem Arapça basılacak, sonra Kuran’ın başına bırakılacak.

**Sâlisen:** Eskiden kaybolan 24. Cüzün yerine yazılan cüz yaldızlı olmamasından ve öteki cüzlere yetişmemesinden eğer sizde yaldızlı yazılmış 24. Cüz varsa buraya gönderiniz. Yoksa bu cüzü göndereceğiz ki, güzelce ve hem daha ziyade yaldızlı yapınız ki, arkadaşlarından geri kalmasın.

Umum kardeşlerime, hemşirelerime selâm ve dua ve Ramazan-ı mübareklerinin tam makbuliyetini rahmet-i İlahiyeden niyaz ederiz ve dualarını da rica ederiz.

*Hasta kardeşiniz*
*Said Nursî*
