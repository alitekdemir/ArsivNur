---
title: "Emirdağ-II 448 : Mucizeli Kuran’ın tabı & Hüsrev Hakkında"
no: 448
id: "E2-448"
konu: "Mucizeli Kuran’ın tabı & Hüsrev Hakkında"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 448 : Mucizeli Kuran’ın tabı & Hüsrev Hakkında

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz sıddık kardeşlerimiz!

## Üstadın söyledikleri:

Mucizeli Kuran’ı fotoğrafla tab etmeğe katiyyen karar verdim. Bütün eşyamı satıp ona sarfedeceğim. Hergün bir cüzü okudukça ‘Mâşâallah, bârekâllah, binler bârekâllah’ ruhum söylüyor. Büyük bir iştiyak ruhuma, kalbime geliyor. Onun için Nurların mecmualarından sonra bu Kuranımızı âlem-i İslâmın mühim yerlerine Pakistan, Hindistan ve Arabistan’a göndermek, büyük bir hizmet-i Kur’aniye olacak.

**Sâniyen:** Eski eserimden Medreset-üz Zehra’ya ait size gönderdiğim parçanın tamamını bir derece tashih edip size gönderiyorum. Sizler münasip görmediğiniz cümleleri çıkarabilirsiniz. Ve münasip gördüğünüz kısmını hemen Mektubat’ın âhirinde yazarsın. Hem de müstakil, yalnız neşredilsin. Ve bir kısım nüshaları Ahmed Feyzi’nin fıkrasıyla ve İşarat-ül İ’caz tefsirinin Sabri’ye verdiğim üç ders ile beraber küçük bir mecmua olarak, Mahkeme-i Kübra’ya Şekva gibi makinede tab edilmesi reyinize havaledir.

**Sâlisen:** Ben her vakit Hüsrev’in sıhhatıyla alâkadarım. Onun hastalığı olsa, ben canım ve ruhumla kendime almak istiyorum. Fakat hissediyorum, haber aldığıma göre Hüsrev benim hastalığımda bana yardım ediyor. Benim hastalığımın bir kısmını bana versin, tâ Nurlara muvaffakiyetle çalışsın.

*Üstad’ın hizmetinde bulunan*
*Hamza, Mehmed, İbrahim, Nuri*

Mahkeme-i Kübra’ya Bir Şekva’nın tashih cetveli:

| sahife | satır |  |
| 2 | 9 | ithamnameleri |
| 8 | 9 | Yunan’ın |
| 11 | 5 | isyan eden |
| 16 | 12 | sayılabilir |
| 25 | 12 | söner |
| 29 | 5 | zarar |
| 30 | 8 | sönmüş kelimesi üstüne (Hâşiye) denilecek. Sahife nihayetine bu gelen satır yazılacak: “Hâşiye: Yirmibeş senelik hükümet, buna kat’î bir şahid oldu.” |
| 32 | 7 | millet ya taklid edecek |
| 32 | 8 | hukukullah ise hukuk-u ibadı |
