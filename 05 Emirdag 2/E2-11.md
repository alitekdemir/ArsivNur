---
title: "Emirdağ-II 11 : Mahkemenin tehir etmesindeki üç faide"
no: 11
id: "E2-11"
konu: "Mahkemenin tehir etmesindeki üç faide"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 11 : Mahkemenin tehir etmesindeki üç faide

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz sıddık kardeşlerim!

**Evvelâ:** Mahkememizin yine kırk gün tehir etmesinde üç faide var. Mûcib-i merak değil, mûcib-i teşekkürdür.

- **Birincisi:** Maddeten ve manen hissedildi ki, Afyon adliyesi de Denizli gibi Nurlardan istifadeye perde altında başlamasıdır.

- **İkincisi:** Risale-i Nur’un hârika kuvvetini mahkeme anlamış ki, böyle bahanelerle bir-iki günlük işi kırk güne atıyor ki, Adliye Vekili ve Başvekil Meclis-i Meb’usan’da “Nur’un faaliyetine karşı gelemiyoruz” demeleri ve Afyon Adliyesi de aynı hârika kuvveti bilmiş ki, serbestiyetine mani’ olmak için böyle te’hir etmiş ve ediyor.

- **Üçüncüsü:** Bu te’hir gösteriyor ki, üç senede hakiki olarak medar-ı mes’uliyet bir şey bulamıyorlar. Yoksa habbeyi kubbe yaptıkları halde böyle nazik zamanlarda çok medar-ı mes’uliyet bahaneler gösterecektiler. Demek Risale-i Nur tam galebe etmiş.

**Sâniyen:** Nur’un hizmetinde çok ehemmiyetli vazifeleri gören Şamlı Hâfız Tevfik ve Safranbolu’lu Mustafa Osman’ın mektubları beni cidden ağlattırdı. Ben Barla’yı ve Tevfik gibi kardeşlerimi unutamıyorum. Hayalen çok vakitlerde kendimi orada tahayyül ediyorum. Âhir hayatımı da o mübarek yerde geçirmek isterdim ve bazı vakitte Senirkent’te oturmak arzu ederdim. Fakat şimdilik ihtiyar elimde değil. Isparta ve civarı benim için taşı toprağı ile mübarektir. Isparta’nın Medresetüzzehra’sı ise, umum Anadolu üniversitesi ve âlem-i İslâmın dârülfünunu olacağını kuvvetle ümid ediyoruz. Onun için ben kabrimi o havalide istiyorum.

Mustafa Osman’ın Bitlis’li Abdürrezzak ve Van’lı Çaycı Emin ile muhaberesi ve Nur’dan hediyesi beni çok memnun eylemiş. Zâten Mustafa Osman’da Safranbolu Isparta’sında bir Hüsrev olduğunu biliyorum.

**Sâlisen:** Eski hizmetkarım Tenekeci Nakkaş Küçük Mehmed’in şoförle gönderdiği mektubu beni çok memnun etti. Mâşâallah eski zamanda gördüğüm Tenekeci Mehmed’i bu mektub vasıtasıyla eski gördüğüm gibi cidden ferahlandım. Onun hayatta ve ne halde olduğunu bilemiyordum. Fakat şimdi kırk gün sonra yine mahkeme burada olduğu için ta bayrama kadar burada kalmak lüzum var.

**Râbian:** Kardeşimiz Âtıf’ın Pakistan gibi yeni İslâm devletlerine Delâil ve Hülâsat-ül Hülâsa’yı göndermek ve başında Arabî bir fıkrada benim bulunmak niyetini Hüsrev’e yazıyor. Evet Âtıf’ın bu fikriyle bunları büyük Nur mecmualarıyla beraber Medresetüzzehra’nın erkânı münasip gördüğü tarzda göndermeleri münasiptir. Erkânlar benim bedelime Arabî fıkrayı yazarlar.

**Hâmisen:** Hakiki fedakâr Zübeyr, en lüzumlu ve hizmete şiddet-i ihtiyacım zamanında buraya imdadıma geldi. Yoksa Isparta’dan o sistemde birisini isteyecektim. Çünki Halil askere gitmek üzeredir. Umum kardeşlerime ve hemşirelerime selâm ve dua ve dualarını isteriz.

*el-Bâkî Hüve’l-Bâkî*
*Kardeşiniz*
*Said Nursî*
