---
title: "Emirdağ-II 796 : Abdullah’ın bir mektubu"
no: 796
id: "E2-796"
konu: "Abdullah’ın bir mektubu"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 796 : Abdullah’ın bir mektubu

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Risaletü'n-Nur’un aziz tercümanı fahri cihan Üstadım Efendim Hazretleri!

Evvelen, daima sıhhat ve afiyette olarak ebeden bizlerin başımızda kalmanızı rahmet-i bînihaye olan Erhamürrâhimîn'den niyaz ile el ve ayaklarınızdan öperim. Dualarınızı daima istirham ederim.

Aziz Üstadım Efendim! Sâlimen İzmir’e ve oradan Manisa’ya geldim. Hep geldiğim yerlerde aziz kardeşlerimizle karşılaştım. Allah sizlerden ve cümlesinden ebediyen razı olsun, âmin. Hizmet-i Nuriyelerine kemal-i iştiyakla devam ediyorlar. Bilhassa İzmir’deki kahraman kardeşlerimize bin bârekallah dedim. Bu havalideki umum kardeşlerimiz namına ellerinizden öperim Üstadım Efendim.

Yeni yeni ufuklar, yeni nurcular görünüyor. Bendeniz de hakiki vazifelerimde muvaffak olmam için dualarınızı istirham ederim. Mübarek gece ve günlerinizi ruh u canımla tebrikler eder a'zam inayet-i İlahiyenin tecellisini üzerinize gelmesini niyaz ederek tekrar el ve ayaklarınızdan öperim, Üstadım Efendim Hazretleri. (3/5/1955)

*el-Bâkî Hüve’l-Bâkî*
*Çok kusurlu talebeniz*
*Abdullah*
