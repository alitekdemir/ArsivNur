---
title: "Emirdağ-II 746 : Nurcu Kardeşim (Ali Ulvî)"
no: 746
id: "E2-746"
konu: "Nurcu Kardeşim (Ali Ulvî)"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 746 : Nurcu Kardeşim (Ali Ulvî)

<pre>
Nurcu Kardeşim
</pre>

<pre>
Şanlı dost, her ne kadar cismen uzaksam senden
 
Şâir oldum ebedi, ruhumu yaktım sana ben,
</pre>

<pre>
O ilâhî yüce gayen ne temizdir öyle,
 
Can atar, şanlı zaferler sana bundan böyle,
</pre>

<pre>
Âkif olsaydı da görseydi bu parlak gününü,
 
Ebediyetlere yaymıştı eminim ününü
</pre>

<pre>
Mavi mor, pembe ufuklarda hayalin görünür,
 
Dalgalar sahili örter gibi okşar sürünür.
</pre>

<pre>
Hep sevinç gözyaşı halinde akar bak dereler.
 
Nurun esrarını ilham ediyor meşcereler.
</pre>

<pre>
Goncalar güller açarken ötüşürken kuşlar,
 
Kalelerden kulelerden kopuyor alkışlar.
</pre>

<pre>
Her gönülden sana sevgiyle selamlar geliyor.
 
Bak dualar nasıl Allah'a kadar yükseliyor.
</pre>

<pre>
Sen o Üstad-ı küllün feyzine er, aşkına yan.
 
O büyük gayenin uğrunda şehid oldu baban.
</pre>

<pre>
Sana ilk şiirimi yazdım bu mübarek gecede,
 
Sanki cennetlere uçmuş gibi geldim vecde.
</pre>

<pre>
Ali Ulvî
</pre>
