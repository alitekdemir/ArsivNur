---
title: "Emirdağ-II 467 : Bazı risale tashihleri"
no: 467
id: "E2-467"
konu: "Bazı risale tashihleri"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 467 : Bazı risale tashihleri

29. Mektub’un 8. Kısmı’nın 1. Remzi’nin 5. Remzinde İşârâtü’l İ’caz’daki lafzullahın hurûfatının 77 tevafukatına dair kanaat-i katiyye ile bir işaret-i gaybiyyeyi his ettik. Bu hâşiyeyi o makama yazdık:

**Hâşiye:** “Bu 77 de bu mübarek harflerin tevafukatı; 38 sene evvel telif edilen İşârâtü’l İ’caz, bu tevafukla güya işaret ederek; Müellif 77 de vazife-i telifiyesi tam olur. Hakikaten Hüccetü’z Zehra son telifi ve 77 senesinin mahsul-ü hayatı olduğunu tasdik ederiz. Nur şakirtleri namına Zübeyir”

Yine bu Remzin Hâtime’sinde yazılacak hâşiye:

**Hâşiye:** “Ehemmiyetli yetmişler, 77 senedeki Said’in yaşını gösterdiği gibi, Nur te’lifi o tarihte tamam olur diye remzeder.”

29. Mektub’un 2. Makamı’nın en baş sahifesindeki sual ve cevaptan sonra şu nükte yazılacak:

“Bu risalenin sebeb-i te’lifi; Kur’anın tercümesini Kur’an yerinde câmilerde okutmak olan dehşetli sû’-i kasdına karşı bir nevi mukabeledir. Ziyade tafsilat ve lüzumsuz bahisler girmiş. Fakat o mücahidane ve heyecanlı mukabelede kıymettar bir gaybî anahtarı hissedip meczubane arattırmak içinde lüzumsuz tafsilât ve zaîf ve pek ince emareler dahi girmiş. Kalbime geldi ki: ‘29. Mektub’un gayet ehemmiyetli ve lüzumlu ve parlak ve i’cazlı olan 1. Makamı, bu 2. Makam’ın bütün kusuratını ve israfatını afvettirir.’ Ben de kemal-i sürurla şükrettim, o kusurları unuttum.”

29. Mektub’un 2. Makamı’nın 8. Kısmı’nın 3. Remz’in 1. Kısmındaki 4. Letafetinde bir sahife kadar sonra, tevafuk sırrıyla şahid gösterilen 17 sureden 14. suredeki 359 tarihinin üzerine hâşiye konulacak. Bu hâşiye yazılacak:

**Hâşiye:** <span class="arabic" dir="rtl" title="Meal: “Gök yarıldığı zaman..” İnfitar Sûresi, 82:1">اِذَا السَّمَاءُ انْفَطَرَتْ</span> 359 hurufuyla, beşerin başına semadan atom bombasının inmesine ve kalbine anarşi mikrobu girmesine remzeder.

29. Mektub’un 2. Makamı’nın 8. Kısmı’nın 3. Remzi’nin 2. Kısmındaki “Mühim bir ihtar”dan bir sahife kadar sonra “351 adedi bu sene-i arabiyeyi gösterdiğinden 31 defa” cümlesindeki “31 defa” kelimelerinin üzerine bu gelecek hâşiye yazılacak:

**Hâşiye:** “Bu işarete otuz bin defa bârekâllah. Çünkü İkinci Harb-i Umumî beşerin şükürsüzlük ve küfran-ı nimetten çıktı.”

***

> 1. Emirdağ-II Arşivi 5 ve 467 Nolu mektuplar benzer içeriğe sahip farklı mektuplardır.
