---
title: "Emirdağ-II 417 : Ahmed Fuad’ın mektubu"
no: 417
id: "E2-417"
konu: "Ahmed Fuad’ın mektubu"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 417 : Ahmed Fuad’ın mektubu

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Üstad-ı faziletmeabımız, çok müşfik efendimiz!

Biz Eflani medrese-i nuriyesindeki bîçare talebeleriniz, uzun bir zamandan beri birkaç satırlık bir hürmetname takdim edemediğimizden aflarınızı yalvarırız. Hadsiz hürmet ve ta’zimlerimizi arzederek mübarek el ve ayaklarınızı hepimiz bedeline öpmesi için kardeşimiz Reşad Efendi bu kerre ziyaret-i âlîlerinize gönderilmiştir.

Çok kıymettar Üstadımız! Merdese-i nuriyemizdeki talebeleriniz hizmet-i nuriyede geri kalmamak için şevkle çalışmaktayız. Civar kazalarda Nur merkezleriyle irtibatı muhafaza etmekteyiz. Masum talebelerinizin gayretleri de takdir ve tahsininize şâyandır. Onların kalemlerinden çıkan risaleler de huzur-u Üstadanelerine arz u takdim kılınmıştır. Son mektublarınızdan birisinde bizleri teşvik edici kelimelerle taltifiniz cümlemize sürur bahşetmiştir. Risale-i Nur’un feyiz ve nuruyla meşbû kalblerimiz, siz Üstadımıza ebediyen ve daimen minnet ve muhabbetle bağlı kalacaktır. Rabbimiz Teâlâ ve Tekaddes Hazretleri ömrünüze bereket, vücudunuza sıhhat ve kuvvet ve saadet-i ebediyeye mazhariyetle ve daima rahmet ve inayetle siz aziz efendimize muamele buyursun, âmîn. Müstecab dua-i hayriyelerinizi biz bîçare miskin şakirdleriniz üzerinden kesmesin, âmîn.

Aziz Üstadımız! Reşad Efendi kardeşimiz Eflani Nurcularının canlı bir mektubudur. Onun bu ziyaretini burada bütün talebelerinizin bedeline kabul buyurmanızı bilhassa rica ederiz. Biz miskin ve biçare talebelerinizi dua-i hayriyelerinizden hissedar kılmanızı yalvararak, cümle damen-i pâkinizi tekrar tekrar öperiz aziz üstadımız efendimiz.

*Eflani Nur Şakirdleri namına, bîçare, miskin*
*Ahmed Fuad*
