---
title: "Emirdağ-II 232 : Afyon Mahkemesinin son beraat kararının hüküm kısmı"
no: 232
id: "E2-232"
konu: "Afyon Mahkemesinin son beraat kararının hüküm kısmı"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 232 : Afyon Mahkemesinin son beraat kararının hüküm kısmı

### Afyon Ağır Ceza Mahkemesi

Esas: 954/278, Karar: 955/218, Savcı: 953/2083

Reis: Ali Kemaleddin Kamal (5169), Aza: Ali Niyazi Bayram (4864), Aza: Hayri Özbek (7670), Katip: Alaaddin Gevrek

Davacı: Bitlis vilayetinin Nurs köyünden, Mirzaoğlu Said-i Nursî nam, Bediüzzaman ve arkadaşları.

Maznunların umumi vekili: Afyon Avukatlarından Ahmet Hikmet Gönen.

Suç: Elde edilen kitapların kısmen iade, kısmen müsaderesi. Suç Tarihi: 948

Gereği düşünüldü: Dinî hissiyatı alet ederek devletin iç emniyetini bozmak ve Nurcular adı altında cemiyet kurmaktan maznun Said-i Nursî ve arkadaşları haklarında icra edilmekte olan duruşma sırasında, maznunlardan elde edilen suç aleti kitap, risale vesair eşyanın müsaderesi hakkında Afyon Ağır Ceza Mahkemesinde icra edilen duruşma sonunda:

Maznunlardan elde edilen bilumum kitap, risale, mektup ve sair evrak-ı matbuanın Diyanet İşleri Müşavere Kurulunun 23.5.956 tarih ve sayısız raporunda, kitap vesair eşyanın kanunî mevzuata muhalif siyasî ve idarî bir mahzur görülmemiş olduğu bildirildiğinden; bilumum kitap, risale ve mektup vesair eşyanın maznunlara iadesine ve maznunlar vekili Ahmet Hikmet Gönen'e teslimine, isteğe uygun ve temyiz yolu açık olmak üzere 23.6.956	tarihinde oy birliğiyle verilen karar C.M.U.M. Mehmet Çağatay hazır olduğu halde, maznunlardan İbrahim Ethem Talas, Ziver Gündüzalp, Tahiri Mutlu ile maznunların vekili Avukat Hikmet Gönen’in yüzlerinde, diğer maznunların gıyablarında usulen ve açık olarak tefhim kılındı. 23.6.956

Reis: Ali Kemaleddin Kamal, Aza: Ali Niyazi Bayram, Aza: Hayri Özbek, Katip: Alaaddin Gevrek

İş bu hüküm aslının aynı olup, temyiz edilmeksizin 30/6/956 tarihinde kesinleşmiştir. 12/7/956

300 Krş Harç 60 Krş Damga Pulu, Başkâtip (İmza)
