---
title: "Emirdağ-II 404 : Osman Nuri Efendi’nin çekingenliği hakkında"
no: 404
id: "E2-404"
konu: "Osman Nuri Efendi’nin çekingenliği hakkında"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 404 : Osman Nuri Efendi’nin çekingenliği hakkında

Mübarek ve kahraman kardeşlerimiz!

Osman Nuri Efendi’nin çekingenliğine hiç ehemmiyet vermeyiniz. Evvelce yani birkaç sene evvel ısrarla Risale-i Nur’dan isterken, aman kimse duymasın diye evham ettiği halde mübarek Üstadımız onun evhamına ehemmiyet vermeyerek sadakatına istinaden Risale-i Nur vasıtasıyla yapacağı imana hizmete müsaade edilmiş idi. Fakat bu defa pek fazla ve manasız bir şekildeki tevehhümüne binaen, siz de onu gücendirmeden alâkanızı uzaklaştırırsınız. Tanıdıkları içinde kahraman Nurcular bulunmak ihtimali olduğu gibi, muhakkak Risale-i Nur aleyhinde olanlar da vardır. Hattâ mübarek Üstadımızla beraber Sungur, Ceylan, Sâlih, Abdullah, Ziya, Ahmed gibi İstanbul’da Ziya, Abdülmuhsin gibi Nurun ileri hizmetinde olanlar parça parça olsalar da zerre kadar bu vazife-i Nuriye ve imaniyede bir parça bile çekingenlik yapacaklarına ihtimal vermiyoruz.

Kardeşim Ceylan! 70 lira ücreti Nur hizmetine halel geleceğine binaen geri bırakmanızı memnuniyetle karşıladık ve buradaki Nurcular sizi ayrıca tebrik ediyoruz. Nurun fazla intişarından münafıklar telaş ederek, Nurcuların başında onu zannederek ürkütmek için bir plan olmak ihtimali var.

*Osman, Hayri*
