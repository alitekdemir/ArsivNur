---
title: "Emirdağ-II 380 : Kuyumcu Hacı Mehmed’in mektubu"
no: 380
id: "E2-380"
konu: "Kuyumcu Hacı Mehmed’in mektubu"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 380 : Kuyumcu Hacı Mehmed’in mektubu

<p class="takdim">[Şimdi Urfa’da Ceylan yerinde Nurlara sahip olan Kuyumcu Hacı Mehmed’in mektubudur.]</p>

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Çok sevgili, çok mübarek Üstadımız Efendimiz Hazretleri!

Ellerinizden hürmetle öper, dualarınızı bekler, âfiyetinize dua ederiz. Ceylan kardeşimizin Urfa’dan ayrıldığına her ne kadar kalben rıza göstermemiş isek de, maslahat şimdilik öyle olduğundan ve elimizde kesretle bulunan Nur Risaleleri siz sevgili Üstadımıza ve bu hizmette bulunan diğer mübarek Nurcu kardeşlerimize karşı olan hasretimizi izale etmekte ve ünsiyet-i kalb etmektedir. Temeli atılan Risale-i Nur neşriyatını Cenab-ı Hakk’ın yardımı ve siz sevgili Üstadımızın himmetiyle İhlas Risalesi’nde gösterdiğiniz kudsî düsturlara muvafık ve mutabık olarak devam ettirmeye azmettik ve inşallah da muvaffak olacağız. Tekrar selam eder, mübarek ellerinizden öper, başta siz efendimiz olarak, Hüsrev’e ve diğer Nur erkânlarına derin hürmetlerimizi arzederiz. Urfa’daki umum Nurcu kardeşlerimiz de mübarek ellerinizden öperler ve dualarınızı isterler.

*Çok kusurlu talebeniz*
*Hacı Mehmed*
