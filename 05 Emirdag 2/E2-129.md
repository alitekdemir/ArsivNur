---
title: "Emirdağ-II 129 : Üstadın, 3. Eğitim Tümeni Camii’ne harç koyması haberi"
no: 129
id: "E2-129"
konu: "Üstadın, 3. Eğitim Tümeni Camii’ne harç koyması haberi"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 129 : Üstadın, 3. Eğitim Tümeni Camii’ne harç koyması haberi

<p class="takdim">İleri gazetesinin 13 Nisan 1957 tarihli nüshasından alınmıştır.</p>

### Üstad Bediüzzaman’ın uğurlu elleriyle yeni bir camiin temeli atıldı.

Üstad Bediüzzaman Said Nursî 3. Eğitim Tümeni Camii’ne harç koydu. (Isparta hususî muhabirimiz bildiriyor.)

Isparta’nın geçen yıllarda teşekkül etmiş bulunan Üçüncü Eğitim Tümeni için yaptırılmasına karar verilen camiin temeli, tertip edilen muazzam bir merasimle atılmış ve bu törene Isparta’da bulunan Risale-i Nur Müellifi Üstad Bediüzzaman Said Nursî Hazretleri de davet olunmuşlardır. Büyük bir alâka ile karşılanan Üstad, törenden sonra, uğurlu elleriyle temele ilk harcı koymuşlar ve dualarda bulunmuşlardır.
