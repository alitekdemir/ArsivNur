---
title: "Emirdağ-II 158 : Seyyid Salih’in bir mektubu"
no: 158
id: "E2-158"
konu: "Seyyid Salih’in bir mektubu"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 158 : Seyyid Salih’in bir mektubu

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Çok Aziz Üstadım, Efendim Hazretleri!

**Evvelen:** Mübarek el ve ayaklarınızdan öper, dua-i âlîlerinizi yalvarırım.

**Saniyen:** Beyruttan İbâdu’r-Rahman Cemiyetinin Reisi bütün kardeşleri namına Arapça Asa-yı Musa'yı okuduktan sonra tebrik ve tahsinlerini; ve hepsinin talebe kabul edilmesi hakkında Zat-ı Âlîlerinizden istirhamda bulunuyorlar. Ve bu münasebetle Zat-ı Âlînize ve bütün Nur Talebelerine Hizmet-i Kur'aniyede muvaffakiyetler diliyorlar.

Ayrıca mevlid-i Nebevi münasebetiyle Zat-ı Âlînize ve Nur Talebelerine bayramı tebrik eden bir mektublarını aldık. Ve siz, mübarek Üstadımızdan bütün Risale-i Nur kitaplarını o kardeşimiz namına göndermenizi rica ediyorlar. Bera-yı malumat Beyruttan gelen mektubları gönderiyoruz.

**Sâlisen:** İngiltere’den Londra’dan bir mektup aldım. Bu mektupta Zat-ı Âlînize ve Nur Talebelerine ayrı ayrı hürmet ettikten sonra arapça yazılmış Risale-i Nur'dan varsa, istiyor. Bu hususta da ayrıca emirlerinize muntazırız. Bütün kardeşlerimiz hürmet ve selam ederek ellerinizden öper.

*Kusurlu Talebeniz*
*Seyyid Salih*
