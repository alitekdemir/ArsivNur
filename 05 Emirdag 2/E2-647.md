---
title: "Emirdağ-II 647 : İşaratü’l-İ’caz tercümeleri hakkında"
no: 647
id: "E2-647"
konu: "İşaratü’l-İ’caz tercümeleri hakkında"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 647 : İşaratü’l-İ’caz tercümeleri hakkında

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="takdim">[Tercümelerin başında olacak]</p>

İşaratü’l-İ’caz tefsiri harp cephesinde at üstünde telif edildiğinden kıymeti büyüktür. Bu İşaratü’l-İ’caz üç kısım üzere gidiyor.

**Evvelen:** Ayetin hakâikinden bahseder ki, bundan avam, havas herkes istifade eder.

**İkincisi:** Cümlelerin birbiriyle olan irtibatından bahistir. Bu kısımdan ekseriyet istifade eder.

**Üçüncü kısım:** Cümlelerin heyetlerini beyan eder ki, mesela bir <span class="arabic" dir="rtl" title="">ل</span> «lam», bir <span class="arabic" dir="rtl" title="">و</span> «vav» ’da birkaç satır hakikatin i’caz nüktelerinin dercedildiği görülür. Bundan tam istifade edenler ancak ilm-i belagat ve edebiyata aşina olan ehl-i ilimdir. Fakat okuyanlar avam da olsa hissesiz kalmaz. Kuran’a ait küçük bir nükte de olsa anlaşılmasının ehemmiyeti büyüktür. Hususan ehl-i ilim bu eserden tam istifade edebildiği gibi herkes için de büyük menfaate medardır.

Tefsirin sonunda Avrupa feylesoflarının Kuran hakkındaki şehadetleri var. Ecnebi filozofların Kuran’ı pek parlak medih ve senalarla ilan etmelerinin bu zamanda tesiri azimdir. Herkes istifade eder. Bu şehadetler, evvelce tab edilen arabi tefsirin başına alınmıştır. İşaratü’l-İ’caz’ın başındaki mukaddimeler de ehemmiyetli ve herkes anlayabilir. Ahirde Mehmed Kayalar’ın takriz nevindeki müdafaanamesinden çoklar büyük istifade etmişler.

Bu sebeplerden, alanlar evvelen başını ve sonlarını mütalaa etsinler. Sonra umumunu mütalaa ederler.
