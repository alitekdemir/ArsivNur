---
title: "Emirdağ-II 768 : Lemalar’ın tabı ile ilgili birkaç tashih"
no: 768
id: "E2-768"
konu: "Lemalar’ın tabı ile ilgili birkaç tashih"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 768 : Lemalar’ın tabı ile ilgili birkaç tashih

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz, sıddık , kahraman kardeşlerimiz!

**Evvela**: Dün size yani Sungur’a ait bir telgraf çekmiştik. Sungur’un köyüne uğramasını mektupla yazacaktık. Bir de Sungur’umuzun geldiğini gördük. Evvelce nüshaları gelen dokuzuncu formaya kadar birer tane daha getirdi.

**Saniyen**: Büyük bir zarf içerisinde taahhütlü olarak gönderdiğimiz zarfta küçük bir zarf vardı. Üzerinde “Sungur’a ait” diye yazılıydı. O mektubu Said ve Atıf kardeşlerimiz ikisi okurlar.

**Salisen**: Hizmet-i nuriye, hizmet-i Kur’aniyenin ve bir cihette hizmet-i Resulullahın bir nev’i, bir fer’i olduğu için onlardaki

<p class="arabic" dir="rtl" title="Meal: “İşlerinde onlarla istişâre et.” [Âl-i İmrân Sûresi, 3:159]">وَشَاوِرْهُمْ فِى الْأَمْرِ</p>

ve

<p class="arabic" dir="rtl" title="Meal: “Onların işleri aralarında şûrâ (danışma) iledir.” [Şûrâ Sûresi, 42:38]">وَاَمْرُهُمْ شُورٰى بَيْنَهُمْ</p>

esasları dairesinde meşveretle olması çok ehemmiyetlidir. Madem ki herbir kardeş bir uzuv hükmünde birbirini tamamlıyor, birbirine yardım ediyor. Birinin dükkanında bulunmayan bir mal diğerinde olduğundan, hepimiz birbirimize muhtacız. En büyük ihtiyaç, ihtiyacını hissetmeyene aittir. Hem bu defa imlalarda daha başka bir tarz takip edilmiş. (hazîne, Ehadîyet, Resûl, ifâde, vucûd, salâvat, makâsıd, şuûnât, mevcûdâta, nihâyet..) ve buna mümasil kelimelerdeki aksanlara meşveret neticesi karar vermişseniz birşey demiyoruz.

**Rabian**: 29. Lema’dan Allah-u Ekber bahsinin, arabî olduğundan yazılamayacağını Üstadımıza söylemiştik. Sonradan Üstadımız “Madem 29. Lema yazılmıyor, bedeline kitabın sonuna 3. Şua Münacat Risalesi bir takriz olarak yazılsın” dedi. Madem ki Said kardeşimiz Allah-u Ekber bahsini çok dikkatli tashih ederek ilhakını arzu ediyor. Kitabın en sonuna yani Münacat Risalesinin ahirine fihriste, fihristeden sonra da Allah-u Ekber bahsi konulsun. Çünkü biz burada onu yazarken katiyen Lemalar’a ilhakı mevzu bahis değildi. Katiyen dikkatle tashih edilmedi; atlamalar ve çok yanlışlar ihtimali var. Şayet yanlışın fazlalığından dolayı çıkarılması icab ederse mecmuanın sahifelerine ve sahife numaralarına bir noksaniyet gelmemek için de ayrı bir formacık olmasını biz düşündük. Esasen Latince okuyanlar onu katiyen okuyamayacakları gibi okuyabilenlerden de çok az bir kısmı istifade edecekler. Arabî olanları hep bir arada tab etmek daha istifadeli olur kanaatindeyiz.

Hadis-i şerifler ve durub-u emsallerin harekelenmesi hususuna gelince, Said kardeşimizin azami sa’y ve şevkine “binler barekallah” diyoruz. Cenab-ı Hak nurların neşrinde onu istihdamı, ayrıca bir ihsan-ı İlahidir. Yalnız şu kadar arz ediyoruz ki, Risale-i Nur şimdiye kadar çok hafızların nazarından geçtiği halde içerisindeki ayet-i kerimelerin dahi yanlışlarının farkına varılmamıştı. Ayet-i kerimelerin tahkiki, Kuran-ı Hakim’den yerlerini bulmak ile mümkündür ve öyle yapıldı. Fakat hadis-i şerifler ve bilhassa durub-u emsallerde bu çok müşkil. Ancak fevkalade bir vukufiyetle Üstadımız misilli zatlar harekelerini yanlışsız koyabilirler. Harekelenmesinin faydası cüzîdir. Fakat yanlış olduğu takdirde enaniyetli ehl-i ilim ve muterizlerin eline bir fırsat verilmiş olur.

Aziz kardeşlerimiz!

Tab’ın teferruatına ait fikirlerimizi böylece arz ettikten sonra nurani hizmetlerinizi her an tebrik ve takdir ettiğimizi de bildirmek isteriz. Fecr-i sadıkın şahidleri hükmündeki bu tab hizmetinde istihdam edilen kardeşlerimizden Cenab-ı Hak ebediyen razı olsun.

*el-Bâkî Hüve’l-Bâkî*
*Kardeşleriniz*
*Zübeyir, Sungur, Ceylan*

Hüsrev ağabeyimizin söylemesi üzerine size Kuran-ı Hakîm’den 2. Cüz’ü gönderdik. Evvelce gönderdiğimiz 10. Cüz geri buraya gelecekmiş. Bu 2. Cüz ise alakadar olacak makamata gösterilmek üzere Ankara medresesinde kalacak. Isparta’ya gönderilmeyecekmiş. Bu mezkur cüz (ikinci) esasında fazla imiş.

***

1. Mektubun orijinali.
![[Emirdag2-768-LemalarTashihat1.jpg|300]]
![[Emirdag2-768-LemalarTashihat2.jpg|300]]

> 
![[Emirdag2-768-LemalarTashihat3.jpg|300]]
![[Emirdag2-768-LemalarTashihat4.jpg|300]]

