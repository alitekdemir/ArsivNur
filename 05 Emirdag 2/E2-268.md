---
title: "Emirdağ-II 268 : Salih Özcan’ın bir mecmua çıkarmak fikrini Üstad’a arzetmesi"
no: 268
id: "E2-268"
konu: "Salih Özcan’ın bir mecmua çıkarmak fikrini Üstad’a arzetmesi"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 268 : Salih Özcan’ın bir mecmua çıkarmak fikrini Üstad’a arzetmesi

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Çok muhterem, çok aziz, çok mübarek, çok müşfik ve bütün yüksek sıfatların mazharı olan Üstadım Efendim Hazretleri!

**Evvelen:** Çok mübarek el ve ayaklarınızdan tazimatla kana kana öper, dua-yı âlîlerinizi bütün ruhumla niyaz eylerim.

**Saniyen:** Mahkeme beraatının bütün âlem-i İslamda yapmış olduğu akislerin ve sevinçlerin elbette biz âciz talebelerinizi de en az o kadar sevindirmiş. Ve Allah’a hamd ederek, Risale-i Nurun bir zafer-i azîmi olarak telakki etmekte ve istikbale ait parlak ümitler müjdelemektedir.

**Salisen:** Hazret-i Üstadımızdan olan ayrılığın bize verdiği hasreti ancak Risale-i Nur’u okumakla teselli bulmaktayız. Cenab-ı Hak’tan niyaz eyliyoruzki Hazret-i Üstadımızla bizi müşerref eylesin. Ümit ediyoruzki bu yaz Hazret-i Üstadımızın hasretiyle yanıp tutuşan Urfa’mızı da şereflendirmelerinden mahrum eylemesin.

**Rabian:** Hazret-i Üstadımız Efendimiz, birçok mecmua ve gazetelerde Risale-i Nur’un bazı parçalarını, bazen değiştirerek yazdıklarını ve hatta maalesef istismar ettiklerini görmekle müteessir oluyoruz. Bu halleri Hazret-i Üstadımıza arz etmenin elzem olduğunu kanaat getirdik. Bütün bu bizleri acıttıran bu hadiseler karşısında, buradaki üniversiteli Nurcuları, kendi aralarında toplanarak, “Büyük Nur” isminde bir mecmuayı çıkarmak fikrine vardılar. Fakat bu fikri fiil haline getirmeden evvel, Hazret-i Üstadımıza arz etmeyi zaruri bulduk. Bu hususta yüksek emirlerinize muntazırız, Efendimiz Hazretleri!

Hem Sevgili Üstadımız Hazretleri! Nurlara müştak bir dost âlim Arabistan ve sair İslam memleketlerindeki yüksek âlimlere sorup hakiki ve ikna edici bir cevap alamayıp siz Hazret-i Üstadımızdan sormasını bize rica ettiği bir sual ki: Hazret-i Osman Radıyallahu Anh Efendimiz, Kuran-ı Hakîm’i hangi mehaze dayanarak veya ne için bu tarzda sureleri bu şekle göre dizmiştir. Cevabını lütuf buyurmanızı yalvarıyoruz Efendimiz.

Sevgili Üstadım! Risale-i Nur’a hizmet için ve hakikata hizmet için, kusurlarımı af buyurarak en münasip şey ne ise Rabb-ı Rahîm ihsan buyursun. Ve Risale-i Nur’un mübelliğ-i âzamı ve istihdam-ı Nuriye ve Nur’ların merkez-i hakikisi olan sevgili Üstadımdan emir ve fermanını el açarak bekliyorum. Hangi surette istihdam emir buyurulursa, İnşaallah lütf-u İlahî ile muntazırım, Efendim Hazretleri. Bütün kardeşlerimiz ayrı ayrı selam ve hürmetlerini arz ederler. [952-4-16]

*el-Bâkî Hüve’l-Bâkî*
*Kusurlu talebeniz*
*Salih Özcan*
*Vehbi Koç Talebe Yurdu*

***

> 1. Bu mektuba cevap olarak yazılan mektup için bk. [Emirdağ-II 559 : Seyyid Salih Özcan'ın, gazete çıkarmak isteğine cevap](E2-559.md)
