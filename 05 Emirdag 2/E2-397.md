---
title: "Emirdağ-II 397 : Mehmed Ali’nin bir mektubu"
no: 397
id: "E2-397"
konu: "Mehmed Ali’nin bir mektubu"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 397 : Mehmed Ali’nin bir mektubu

Ey Allahım, isminle başlıyorum. Ey Sahibim, sana hamdolsun. Vech-i celalin ve azîm sultanlığına lâyık olduğu üzere sana hamdederim. Nur-u fıtnet kendisinde mezkûr ve asr-ı hazırada misli bulunmak cihetinden biricik olan ve umumumuzun umum ilimde üstadı ve dostumuzun dostu Said-ün Nursî hazretlerini, Teâlâ ve Tekaddes Hazretleri Beyt-ül Ma’mur hürmetine düşmanların hud’asından muhafaza eyle, dâreyn saadetine okunan Kur’anlar hürmetine kâmyab kıl, âmîn sümme âmîn.

Mübarek ellerinizi takbilden sonra ulüvv-ü cenabınıza arz ve hürmetlerimi takdim ve zât-ı seniye-i münifelerinden ed’iye-i hayriyeler rica eylerim. Bu defa posta vasıtasıyla bir paket derûnunda mahz-ı eser-i hamiyetinizin semere-i feyz-i müsmiresi olan Risale-i Nur mizanlarından Otuzüçüncü Mektub’u amucazadem Tevfik Efendi ile alıp, manasını doğru ve hakikatlarını topladım. Âdeta inci taneleri gibi tek tek dizilmiş olmasıyla birçok faidelerle faidelendim. Şöyle ki:

Mislini diğer kitablarda tesadüf etmediğim bir büyüklüğe nail olarak, şanınıza lâyık olarak mücazatlanmanızı yazmamı kendime vazife addettim ve hattâ nüshalardan birini yazmağa başladım. İtmamını Cenab-ı Hak müyesser kılsın. Bu Risale-i Nur’dan dolayı bir takriz yazdım, ikinci sahifededir. Eğer ruy-i rıza ile kabul buyurulacak olursa, bütün umum içinde her ne suretle olursa olsun şükr-ü mahmidetinin îfasına mümkün ve muktedir olmayacağımı itirafla kendimi bahtiyardan addederim.

Muhterem kardeşimiz sıhhıye memuru Hayri Bey’den aldığım mektupta Asâ-yı Musa, Tılsımlar, Müdafaa ve Siracünnur’u göndereceğini iş’ar ediyordu. Binaenaleyh öyle sürur ve ibtihacla haneme dönmüştüm. Bilâhire risalelerin istihsaline adem-i muvaffakiyetle melûl ve mahsur kaldım. Bir de nefsime dedi; “Yine elemleniyorum. Cenab-ı Allah’a binlerle şükürler olsun nice usrleri yüsre tebdil etmiştir ve eder” deyip müteselli oldum. Şefkatinizden ve Hayri Bey’den rica ederim ki, Ankara’ya vardığında te’lifat-ı mezbureyi alıp posta ile buraya göndersin. İşte bu suretle zamanların uzunluğu miktarda memnuniyet hasıl olduğundan âlî hazretinizden dilerim. Risalelerin ve dua-i hayriyenizin tezayüdü meveddetimizin tezayüdüne sebeb olacağından, şayet kısa olacak olursa bu kadarla iktifa, lâkin emir büyük emir sahibinindir efendim.

*Hâk-i paye yüz süren, çok kusurlu, âciz, miskin*
*Mehmed Ali*
