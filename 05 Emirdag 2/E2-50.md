---
title: "Emirdağ-II 50 : Mahkeme-i Kübrâya şekva ve müdafaatın bir hâşiyesi olan parçanın hulâsası"
no: 50
id: "E2-50"
konu: "Mahkeme-i Kübrâya şekva ve müdafaatın bir hâşiyesi olan parçanın hulâsası"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 50 : Mahkeme-i Kübrâya şekva ve müdafaatın bir hâşiyesi olan parçanın hulâsası

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="takdim">[Aziz kardeşlerimiz! Avukatımız Temyiz’e bir istida yazmış. Afyon’daki kitaplarımızın tamamını müsadere eden kararname ile bana gönderdi. Ben de istida ve kararnameyi Ankara’daki Nurculara bu hulasa ile bera-yı malûmat gönderdim. Bu hulasa da size gönderildi. - Said Nursî]</p>

<p class="takdim">[Reis Tevfik Önen, Aza Kâzım Kaynak, Aza Dursun İlhan, Aza Vedat Mengi, Savcı Büker, Kâtip Alaaddin, Kâtip Fevzi Yaman, Kâtip Lütfü Kaynak . Bunlar bu defaki müsadere kararıyla kahr duasına müstehak oldular. - Said Nursî]</p>

### Mahkeme-i Kübrâya şekva ve müdafaatın bir hâşiyesi olan parçanın hulâsasıdır

<p class="takdim">[Size bu defa Mahkeme- i Temyiz’e gönderdiğimiz - avukatın Temyiz Mahkemesi’ne gönderdiği- istidânın suretidir. Ve dehşetli kararnameye karşı hulâsası, sizin tarafınızdan bu meâlde, müsadere kararnamesine mukabil, dindar mebûslara dersiniz.]</p>

Bu tarzda müsadere ne derece kanuna muhalif ve Demokrat hükümetini tanımamak ve Adliye Bakanı’nın verdiği emri ne derece dinlemediklerini ve ehemmiyet vermediklerini gösteriyor. Ve Adliye adaleti haricinde dehşetli bir garaz hükmediyor. Kitaplarımızın ellerindeki tamamını, binler kelimeden bir iki kelimeyi suç mevzuu bahanesiyle vermek istemediklerini ve bu suretle Nurların neşrine mâni olmak istediklerini ve suç diye gösterdikleri noktalarda bizim tarafımızdan müdafaatımızda onların seksen bir hatalarını Hata-Savap Cetvelinde ispat edilmekle açık garazkarlıklarının gösterildiğini.. hem elyevm yasak olmayan yüz binler tefsirlerde yazılı bulunan tesettür ve irsiyet hakkındaki iki âyetin birkaç satırlık tefsiri yüzünden dünyada hiçbir kanunun müsaade etmediği acip bir zulümle, 400 sahifelik Zülfikar mecmuasını müsadere edip bize vermemek suretiyle bir zulüm irtikâp ettiklerini.. hem Afyon’da iki sene ellerinde kalan bütün Risale-i Nur’un parçaları, daha evvelden hem Denizli, hem Ankara, hem Isparta mahkemelerinde beraat ettirilip sahiplerine iade edildiğini ve bilâhare Zülfikar ve Asâ-yı Mûsâ’yı ruhsatsız neşir bahanesiyle Isparta hükümeti müsadere edip dört sene zaptettikten sonra hiçbiri noksan olmadan 170 mecmuayı bize iade ettiklerini.. ve bizim en mühim suçumuz, Risale-i Nur’un mahrem bir parçasında 50 sene evvel bir hadîsin tefsirinde, cebrî kanunlarla şapkayı giydiren ve din-i İslamı bu mübarek Türk milletinden kaldırmak için Lozan Muahedesinde söz veren ve pek şiddetli ve dehşetli hücumlarına rağmen hiçbir hakikî Müslüman Türkü Protestan yapamayan ve millet-i İslâm için pek çok zararlı olduğunu ef’âliyle ispat eden ve hadis-i şerifin haber verdiği o müthiş şahıs kendisi olduğunu, hayat ve mematıyla gösteren Mustafa Kemal’e bir mahrem eserde “din yıkıcı, süfyan” dediğimizi ve “kalblerdeki sevgisini bozmaya çalıştığımızı” isnad edip kararnamede mahkûmiyetimize sebep olduğunu ve Mahkeme-i Temyiz’in Afyon Mahkemesi’nin bu haksız kararını bozmasıyla yeniden görülmeye başlanan dâvâ af kanunu çıkmasıyla, dosyalarıyla ve bütün Nur eserleriyle çürütülmek için mahzene atıldığını ve bilâhare Adliye Bakanlığınca, Sungur’un keşide ettiği telgrafı üzerine, bütün eserlerin verilmesine emir verildiği halde hiçbiri iade edilmeyerek yeniden suç mevzuu olanlarını tefrik etmek, belki tamamını suç mevzuu yapmak istemeleriyle Risale-i Nur’un tam serbestîsine mâni olmak istediklerini bildiren ve üç seneden beri bizi aldatan böyle eşhasa Nurun işlerini bırakmamak için Başbakan ve Adliye Bakanı’nın nazar-ı dikkatlerine arz edilmek üzere bu mealdeki adaletperver Demokratlara istidâ yazılması, vatan ve millet menfaatine lüzumu var.

Lafza-i Celâl üzerinde i’câzı gözle görülen Kur’ân’ımızı almak için istidâ ile Diyanet Riyaseti’ne müracaat edilmesi gibi sırf garazla ve ecnebî parmağıyla aleyhimize dönen işlerden ve işkencelerden bizi ve âlem-i İslâmı pekçok sevindiren Demokratların dikkat edip Nurcuları kurtarmalarını, hürriyetperver hükümetten rica ederiz.

*Said*
