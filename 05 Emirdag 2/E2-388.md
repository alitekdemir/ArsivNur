---
title: "Emirdağ-II 388 : Samsun mebusu Hasan Fehmi Bey’e yazılan bir mektuptur"
no: 388
id: "E2-388"
konu: "Samsun mebusu Hasan Fehmi Bey’e yazılan bir mektuptur"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 388 : Samsun mebusu Hasan Fehmi Bey’e yazılan bir mektuptur

<p class="takdim">[Samsun mebusu Hasan Fehmi Bey’e yazılan bir mektuptur.]</p>

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, sıddık kardeşimiz, muhterem hocamız Hasan Fehmi Efendi Hazretleri!

**Evvelâ**: Bediüzzaman Said Nursî Efendimiz hazretlerinin mübarek dua-yı şeriflerine dâhil edildiğinizden sizi tebrik ederim ve müjdelerim ve mübarek ellerinizden hürmet ve muhabbetlerimle takbil eylerim.

**Sâniyen**: Melfuf mektubu kayınbiraderim, Samsun mebus-u muhteremi, Çarşambalı Alişanzade Hâşim Bey’e lütfen verirsiniz ve diğer mektubu Ali İhsan Paşa hazretlerine tarafımdan takdim edersiniz. Paşa hazretleri Kuva-yı Milliye harbinde benim Birinci Ordu kumandanımdı. Bendeniz de Birinci Ordu Muhabere Bölüğü Takım Subayı idim.

**Sâlisen**: Ankara’da bulunan Risale-i Nur şakirdleri, aziz, sıddık kardeşlerimize selamet-i din, vatan namına azamî yardım ve muhabbetlerinizi rica ve istirham eyleriz.

**Râbian**: Baframızın sâbık Evkaf Memuru Hasan Fehmi Erdoğan ağabeyimiz, kıymetli aziz sıddık kardeşimiz Ankara’dadır. Sofi ve âlîcenab mahdumu Riyaset-i Cumhur Muhafaza kıtası doktoru Edib Erdoğan Bey’dir. Lütfen zahmet olmazsa dinî ve millî vazife-i mukaddesemiz hesabına Fehmi Bey’i ziyaret edip şu küçücük muhabbetnamemi takdim buyurmanızı istirham eylerim.

**Hâmisen**: Ali İhsan Paşa hazretleriyle kayınbiraderim Hâşim Bey’in Üstad Hazretlerinin ziyaret-i âlîlerine yüz sürmelerine delalet buyurmanızı candan rica ve istirham eylerim. Mübarek ellerinizden tekrar tekrar öperim, Efendim Hazretleri.

<p class="arabic" dir="rtl" title="Meal: “Rabbimiz! Biz dünyadan şehâdetsiz ve imansız çıkarma, âmin.”">رَبَّنَا لاَ تُخْرِجْنَا مِنَ الدُّنْيَا اِلاَّ مَعَ الشَّهَادَةِ وَالْإِيمَانِ آمِين</p>

dua-yı şerifleriyle mektubuma son veri­rim, aziz ve necib Mebusumuz, Hocamız, Efendimiz.

Adres: Bafra Alaçam Caddesinde, Bakkal el-Mâlum kardeşiniz. Cevabına muntazırım efendim. Hürmetkârınız, fakîr, pür-taksir,

alîl ve zelil, duanıza muhtaç,

*Samsunlu İhsan bendeniz*
