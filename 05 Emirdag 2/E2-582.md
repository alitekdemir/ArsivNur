---
title: "Emirdağ-II 582 : Zerrat risalesi hakkında Ceylan’ın bir mektubu"
no: 582
id: "E2-582"
konu: "Zerrat risalesi hakkında Ceylan’ın bir mektubu"
bolge: "Emirdağ"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 582 : Zerrat risalesi hakkında Ceylan’ın bir mektubu

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz kardeşlerimiz!

Binler selam ederek hizmet-i Kur’aniye ve imaniyede muvaffakiyetler dileriz. Sizlerin hem fevkalade gayretleriniz hem Isparta Medresetü’z-Zehra’sındaki vazife-i nuriyelere iştirak niyet-i hâlisanız bizi yeni vazife-i nuriyeden sizi de hayırdar etmemize sevk etti.

Risale-i Nur Külliyatındaki “Zerre”ye ait bahisler bir araya toplanarak küçük fakat mühim bir mecmua haline gelecek. Dinsizliği ve maddeperestliği köküyle kesen bu mecmuanın muhteviyatı diğer küçük pusuladadır. Teksir edilen mecmualarda bulunduğu için buradan risale göndermedik. Siz listedeki risalelerin azlığına çokluğuna göre kardeşlerimizin vakitlerini nazara alarak taksim ederek inşaallah yazarsınız. Her biriniz birer tane olmasa da yazdıklarınızı bir araya getirerek bir mecmua da olabilir.

Kardeşlerimize ağabeylerimize binler selam ve hürmetler.. Buradaki kardeşlerimiz cümlenize binler selam ediyorlar.

*el-Bâkî Hüve’l-Bâkî*
*Kardeşiniz*
*Ceylan*
