---
title: "Emirdağ-II 398 : Mehmed Ali’nin bir takrizi"
no: 398
id: "E2-398"
konu: "Mehmed Ali’nin bir takrizi"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 398 : Mehmed Ali’nin bir takrizi

### Takriz

Allahu Teâlâ’ya hamdolsun. Nebisi Muhammed Resulullah Sallallahü Teâlâ Aleyhi Vesellem’e ve âline ve ashabına ve evlâdlarına ve cemi’ cemaatlarına salât olsun. Gani Allah’a muhtaç bu kul yani Mehmed Ulvi Tillovî ki, ona Cenab-ı Hak lütfu ile muamele edip nefsinin ayıplarını görenlerden ve bugünü dünden hayırlı bilenlerden kılsın. Der ki:

Bediüzzaman’ın vahdaniyet-i İlahiye risalesini mütalaa ettim. Mislini görmediğim beyanlara yetiştim. Şöyle ki: İlimde beyanatlı güneş misilli açık beyanlara eriştim ve kaybolan hikmet güllerini topladım. Binaenaleyh bundan dolayı bir mevzu kaleme alıyorum. Biri için ki kendisinde rağbet ve ittifak hasıl olmuş öyle geliyor, müellifi tab’ında da hiç eğrilik yumruluk görünmüyor. Bu öyle bir risale ki âdeta insana anız içiriyor, kalbleri zebun ve müsahhar ediyor. Zira onda öyle bir yenilik var ki, bakanlar hayran olup bu bir uzun el sahibidir ve elini nereye uzatsa yetişebiliyor ve eline geçirebiliyor dedirtiyor. Tahsilden bizlerin gece ve gündüz çalışıp çabalayarak elde ettiğimiz kaftan beratını bile olmayacak güzel kokularından sabah yeli gibi temiz kokularını kokuyorum. Eğer bu kelâmlar aynen meydana çıksa herbiri birer yakut olacak ve eğer taam olmak lâzımgelse akıllara azık olacak ve erbab-ı fenne de vakit vakit okunacak bir kitab olacak. Sabah yelini estiren Bari Teâlâ’ya kasem ederim ki bu da en kat’î kasemdir, bu bir risaledir ki gizli manalardan aşikâr ettikleri manalar sabah yıldızı gibi parlak bir surettedir. Ve lafızlarının tatlılığı da kalblerde tutuşan şevki, alevleri söndürüyor ve müellifini de hatırlatıp andırıyor. Sekiz bölükten seçilmiş en yücesi ve baş kumandanı, faziletli bir zâttır. Yemin ederim ki bunda dirayette bayraktar, alemdar ünvanı mevcuddur.

Şu tabirleri gayr-ı mu’tekidlere karşı diyebilirim ki, bu eserlerin müellifi tab’ında galiblik olan bir sahib-i zekâdır. Arzu ve ümidlerin fevkinde faideleri hâmil ve ne kadar güzel kelâmlarla vasfolunsa ancak o kelâmlar dörtte biri olacak. Dersleri ise, kara bulut gibi iftiralara rağmen, ayın ondördüncü gecesi gibi nurlu ve münevverdir. Yazılarının revnaklığı da bahçesinin gülleri misilli sevimli ve zînetli olması cihetinden insana neşe verip, şu satırların sebeb-i menşei olmuştur. Bahr-i ulûmda yüksek bulutlar kadar yükselse, âlî ve şerefli âhirzamanda kendisiyle iftihar olunacak bir allame-i asr ve o zamanda misli olmadık bir dâhî efendimiz Said-ün Nursî Bediüzzaman hazretleridir. Cenab-ı Hak ilâ-gayr-ın nihaye şeref ve meziyette is’ad ve hüsn-ü hitamlarla işlerimizi ve işini kâmyab buyursun, âmîn. Âlemîne rahmet için gönderilen zât-ı âlîkadrin mensabı hürmetine dualarımız kabul buyurulsun.

*El-hakir Mehmed Ali*
