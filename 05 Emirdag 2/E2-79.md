---
title: "Emirdağ-II 79 : Nur faaliyetleri hakkında"
no: 79
id: "E2-79"
konu: "Nur faaliyetleri hakkında"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 79 : Nur faaliyetleri hakkında

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, sıddık kardeşlerim!

**Evvelen:** Cenâb-ı Hakka yüz bin şükür ediyoruz ki, 55 sene bir gaye-i hayalim ve hayatımın bir neticesi olan Medresetü’z-Zehra’nın mânevî hakikatini siz, Medresetü’z-Zehra erkânları tamamıyla gösteriyorsunuz.

**Saniyen:** Şiddetli hastalık ve sair sebeplerin tesiriyle ben nurcu kardeşlerimle konuşamadığımdan ve o musahabeden mahrum kaldığımdan, benim bedelime sizler ve Risale-i Nur’un Kur’ân medresesinde Yeni Said’e verdiği ders ve Eski Said’in de Hutbe-i Şâmiye ve zeyilleri gibi hayat-ı içtimaiye medresesinde aldığı dersleri ve konuşmaları, bu biçare kardeşiniz bedeline, müştak olduğum kardeşlerimle benim yerimde konuşmalarını tevkil ediyorum.

**Salisen:** Bir küçük medrese-i nuriyeyi kendi hanesinde tesis edip kahraman Tahirî gibi bir has, hâlis nur nâşirini daire-i nuriyeye veren Tahirî’nin merhum pederinin vefatını, hem onun akrabasını, hem Isparta’yı, hem nur dairesini tâziye ediyorum. Cenâb-ı Hak Nur’un hurufları adedince ruhuna rahmet eylesin. Âmin.

**Rabian:** İnebolu, Zühretü’n-Nur’dan üç yüzü benim hesabıma tahsis etmiş. Ben de dedim: 150 Isparta’ya ve 150 bana gelsin. Bana gelmiş; size gelen ise, ileride bana vereceğiniz Mektubat mecmuasına mukabil ve size borcum varsa hesap edersiniz.

**Hâmisen:** Irak tarafında, hususan Bağdat’taki Üstad-ı Âzam’ın türbedarına ve kardeşlerime selâmımı tebliğ ve hayatım müsaade ederse, bütün ruh u canımla o havaliye gitmek iştiyakımı bildirirsiniz.

*el-Bâkî Hüve’l-Bâkî*
*Hasta Kardeşiniz*
*Said Nursî*

[^1] Van tarafında, Muradiye Kazası’nda, Terzi Kemal Açar ve Müftü Hasan Hilmi imzasıyla ve Adilcevaz’da eski dostlarımdan Bekir Ağa (..... mahallesinde Bekir Çelik, Aşçı Osman eliyle) adresiyle mektup geldi. Ben hasta olduğumdan onlarla muhabere edemiyorum. Size havale ediyorum. Onlara çok selam ederim ve o havalide nurlara çok ciddi hizmetlerini tebrik eylerim. Said
