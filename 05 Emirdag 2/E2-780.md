---
title: "Emirdağ-II 780 : Gazete çıkarmak niyetinize Üstadımız muvafakat etmiyor"
no: 780
id: "E2-780"
konu: "Gazete çıkarmak niyetinize Üstadımız muvafakat etmiyor"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 780 : Gazete çıkarmak niyetinize Üstadımız muvafakat etmiyor

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz sıddık kardeşlerimiz!

Gönderdiğiniz mektubunuzu ve evrak ve yazıları aldık. Bilhassa muhterem kardeşimiz Abdullah’ın yazısı başta Üstadımız olarak bizleri çok sevindirdi. Cenab-ı Hak razı olsun. İnşallah büyük hayırlara medar olur.

Sizin Ankara’daki çalışmalarınızdan da mesrur oluyoruz. Elhamdulillah yalnız Ankara değil bütün aktâra medar-ı istifade olmaktadır. Ve orada çalışan, nurlara hizmet eden maddi manevi fedakarlıkta bulunan samimi bir ittihad ve ittifaka çalışan kardeşlerimiz ise o hizmetin bütün neticelerinden hissedar ve ruhları telezzüz ediyor ve edecektir.

Üstadımız daha evvel de sormuştu. Ankara’da bulunan umum alâkadarlarla birlikte iki üç dershanede hizmet eden kardeşlerimize Kastamonulu, Tosyalı vesair fedakar talebelere, hem Yalvaçlı Fahri gibi kıymettar kardeşlerimize umumen selam ve dua ediyor, rahmet-i ilahiyeden her zaman halisane hizmet ve muvaffakiyetler niyaz ediyoruz.

**Saniyen**: Gazete çıkarmak niyetinize Üstadımız muvafakat etmiyor ve “katiyen olmaz” diyor. Biz Üstadımızın bu kelamlarından hem daima bize karşı da hitap ve derslerinden ve bazende itâblarından anlıyoruz ki, hizmet-i Nuriye ile beraber esas meşgalemiz hakaik-i imaniye olup iman ve ihlas noktasında terakki edip her ne kadar hizmet mülahazası da olsa çekici ve cazibedar ve heyecan verici ve kısmen hakaikle iştigale mani olan hususat ile alâkadarlıktan elden geldigi kadar içtinab edip ve lüzumunda ancak bazılarının alâkadarlığı lüzum ediyor diye bera-yı malumat yazdık.

**Salisen**: Sivaslı talebenin mektubunun bir kısmını yazıp gönderecegiz. Üstadımızın nazarından geçmeyen mektup ve yazıların neşredilmemesi, sizce de tensip edilmiştir ki, doğrudur.

**Rabian**: Bekir Bey’e yazdığımız mektupta “kati lüzum olmayan yazılar hakkında mahkeme açmak için ziyade meşgul olmasın” denildi.

**Hamisen**: Antalya vesaireye göndermek için size yazdığımız yerleri siz Lahika’ya geçmek için kaydettiniz mi?

**Sadisen**: Salih’in çıkardığı mecmua nurlardan ziyadesiyle bahsetse ve muvafıktır. Binler selam.

*Kardeşleriniz*
