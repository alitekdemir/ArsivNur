---
title: "Emirdağ-II 785 : Muhterem Eşref Edib Bey! Rica ediyoruz bu yanlışı tashih ediniz"
no: 785
id: "E2-785"
konu: "Muhterem Eşref Edib Bey! Rica ediyoruz bu yanlışı tashih ediniz"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 785 : Muhterem Eşref Edib Bey! Rica ediyoruz bu yanlışı tashih ediniz

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Muhterem Eşref Edib Bey!

Bugün yeni çıkan 116 sayılı Sebilürreşad’da mübarek Üstadımızın “Hakikat konuşuyor” adlı makaleyi mecmuanın üstünde okuduk, merakla aldık. Fakat daha ilk satırlarını okudukda cidden hakikaten pek büyük yanlışlar ve azim hatalar olduğunu anladık.

Muhterem Eşref Edib Bey! Rica ediyoruz bu yanlışı tashih ediniz. Gelecek nüshanızda mektubun aynını neşrediniz. Yoksa böyle yanlışlarla yapılan hatalardan dolayı manevi bir tokat gelirse kimseye bahane bulmayınız.

Evet burada bu makaleyi okuyan bütün üniversitedeki nur talebeleri mecmuadaki değiştirdiğiniz yazıyı üzülerek ve size teessüf ederek okuduk. Üstadımız bir suç işlemiş değildir. Belki hikmet-i İlahiyeyi anlamış ve kader-i İlahi en ihlaslı yolda sevk ettiği için şükrediyor. Mecmuanızın 250. sahifesinin ortasında "Ben uzun seneler ihtiyarım haricine olarak müthiş bir gaflete düşmüşüm" gibi bazı cümleler hakikaten bir suç bir hatanın işlendiğini ifham ediyor; tam aksine. Hiç olmazsa Üstadın mektubunu bu surete çevirdik diye yazsaydınız!. Allah aşkına rica ediyoruz.

*Ankara Nur Talabelerinden*
*Hüsnü, Sungur*

***

1. Mektubun orijinali.
![[Emirdag2-785-EsrefEdibBey.jpg|300]]

