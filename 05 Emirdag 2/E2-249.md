---
title: "Emirdağ-II 249 : Pakistan’daki İslam Talebeleri Cemiyet Reisinin, Adnan Menderes’e yazdığı bir mektup"
no: 249
id: "E2-249"
konu: "Pakistan’daki İslam Talebeleri Cemiyet Reisinin, Adnan Menderes’e yazdığı bir mektup"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 249 : Pakistan’daki İslam Talebeleri Cemiyet Reisinin, Adnan Menderes’e yazdığı bir mektup

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="takdim">[Pakistan’daki İslam Talebeleri Cemiyet Reisinin, Başvekil Adnan Menderes’e yazdıkları bir mektuptur. 26/1/957]</p>

## Büyük Türkiye Başvekili Adnan Menderes Hazretlerine!

Dostumuz Türkiye Başvekiline gönülden selam ve hürmetler... Gazetelerden aldığımız bir habere göre, siz İslam dünyasının büyük mütefekkiri ve din mücahidi olan Bediüzzaman Said-i Nursî'nin imanî ve Kuranî eseri olan Risale-i Nurun neşri için emir vermişsiniz! Bu mübarek ikdamınız münasebetiyle, Pakistan'da İslamiyet yolunda çalışan ve komünizme karşı mücadele eden İslam talebe cemiyeti merkezi namına hulus ve ihtiramlarımı bildirip size teşekkür ederim.

Dinsizlik ve komünizm, sadece Türkiye ve İslam dünyası için değil, belki insaniyet için en büyük tehlikedir. Komünistler ve dinsizler yıllardır ki Türkiye'yi yıkmak istiyorlar. Ve dinsiz ve ahlaksız rejim için çalışıyorlar. Dinsiz bir milletin payidar olabileceğine inanmıyoruz. Türkler Müslümandır. Müslüman olarak yaşayabilir ve yaşayacak. Filhakika komünizme karşı nazarî bir mücadele de lazım geliyordu.

Esasen sizin bu büyük ikdamınızdan Nur talebeleri ve Said-i Nursî, Türk düşmanlarına karşı artık açıkça mücadele edebilirler ve İslamiyet ve insaniyete de iyice hizmet edebilirler. Bu ikdamınızdan Türkiye aleyhindeki haricî propagandalar kırılacak ve Türklere izzet ve hürmet izafe olacaktır. Biz istikbalde bu gibi ikdamlara muntazırız ve Türk gençleriyle de şerikiz. Allah tuttuğunuz bütün hayırlı işlerinizde yardım etsin.

*Din kardeşiniz*
*Ebsar Alem*
*Pakistan İslam Talebeleri*
*Cemiyeti Başkanı*
