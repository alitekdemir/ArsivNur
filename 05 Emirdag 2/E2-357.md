---
title: "Emirdağ-II 357 : Nur talebelerinin Hulusi Ağabeye cevaben bir mektubu"
no: 357
id: "E2-357"
konu: "Nur talebelerinin Hulusi Ağabeye cevaben bir mektubu"
bolge: "Emirdağ"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 357 : Nur talebelerinin Hulusi Ağabeye cevaben bir mektubu

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Pek aziz, çok kıymettar Ağabeyimiz!

Kemâl-i hürmetle binler selâm ederek makbul dualarınızı bekler, hizmet-i imaniyede muvaffakiyetler dileriz. Sizin Risale-i Nur’un dershane-i nuranisinde en birinci safta ve en birinci talebe olmanız ve sorduğunuz müdakkikâne, âlimâne ve adeta istikbalde gelecek milyonlar nurcular namına sualleriniz, pek çok hakaikin anahtarı olmak hasebiyle ve otuz senedir görülmemiş bir sadakat ve metanetle bu nurlara hizmetiniz dolayısıyla sizinle daima iftihar ediyoruz.

Mektubunuzu aldık, Üstadımız şiddetli hasta olduğundan, ancak sizin mektubunuz olduğu için bakabildi. Şimdi bizimle dahi konuşmaya takati olmayan Üstadımız, yalnız sizin hatırınız için zorla bu mektubu temaşa edebildi, eğer hasta olmasa idi bir şey yazdıracaktı.

Nur’un otuz senelik has hâdimi, Muhterem Ağabeyimiz!

Gördüğünüz rüyaya Üstadımız “Çok mübarektir, Cenab-ı Hak hayretsin” diyor. O mübarek rüya hakkında bizim hatırımıza şöyle geldi. Sure-i <span class="arabic" dir="rtl" title="">كهيعص</span> Hazret-i Zekerriya Aleyhisselamın ihtiyarlığından Cenab-ı Hakka tazarrusudur ki; Üstadımızın ihtiyarlığı ve dolayısıyla Risale-i Nur’un telif vazifesinin hitâma ermesinden Üstadımızın ihtiyarlığından Risale-i Nur’un neşrine bir noksanlık vermeyeceğine bir ima var gibi tabir ettik. Üstadımıza istirahat verilmek işaretidir.

Sure-i <span class="arabic" dir="rtl" title="">حم عسق</span> değil demesi de Kur’an-ı Hâkim’in Mekke-i Mükerreme ve etrafındaki mebde-i intişarına baktığından onun bir mucize-i maneviyesi olan Risale-i Nur’un mebde-i intişarda olmayıp kemal-i şâşaa ile âlemin aktarına yayıldığına birer işaret nevinde telakki ile bir müjde işareti hissettik.

Muhterem Ağabeyimiz!

Şimdi o kadar büyük ve muazzam mesailin olduğu bir zamanda küçük kusurâtları nazara almamak lazım geliyor. Çakıl taşları gibi kusurâtın affına şefaatçi olan cebel-i uhud gibi haseneleri nazara almak ve Cenab-ı Hak haşirde adalet-i mutlaka ile mizan-ı ekberde hasenatı, seyyiatı, galibiyeti, mağlubiyeti noktasında hükmeylediğinden böyle bir asırda küçük haseneler büyük hükmünde olduğundan cüzi kusurlara nazar-ı müsamaha göstermek hayırlı netice vereceğinden, bunları nazara almamak lazım geliyor. Hem değil öyle küçücük muarrızları, mahkemelerde dahi muârızları Üstadımız helal ediyor. Halktan kim olursa olsun helal ediyor.

Üstadımız her zaman der ki: “Ben bir çekirdeğim, çürüdüm gittim. Ben kendimi beğenmiyorum ve beni beğenenleri de beğenmiyorum” diye en yakınlarının dahi hürmetine hiddet ediyor. Risale-i Nur’da bahsettiği gibi “Mesleğimiz benlik ve enaniyeti, mutlak terktir” diye Üstadımız bu ve emsali düsturlarına bütün kuvvetiyle sadık olduğunu ve kavlinin fiil ve halinde müşahede edildiğini ve bu manalar halinde tecessüm edip bütün kuvvetiyle benlikten ve şahsına kıymet vermekten kaçtığını, hususen Üstadımızın şahsına yakın olanlar ve biz hizmetçileri kanaat-ı katiye ile biliyoruz. Üstadımızın bir makam ve kemalâtı kabul etmediği ve böyle davalarda da bulunmadığı güneş gibi zahirdir. Fakat merhum Hasan Feyzi ve Ahmed Feyzi misilli, ifratkâr gibi görünen müdakkik zatları tezyif etmiş olmamak ve dehşetli esbablar hengâmında bunların Nur’lara olan şevklerini bütün bütün kırmamak için onların kanaatlerini Risale-i Nur’a ve Risale-i Nur’un şahs-ı manevisine ve dolayısıyla esrar-ı Kur’ana ait olarak, onların Üstadımızın şahsına ait çok sözlerini tadil ve tayyederek şevklerini kırmamak için kabul etmiş ve şahsından bahsedilen yerleri red ve tayyetmiştir.

Risale-i Nur’un büyük mecmuaları arasında intişar eden talebelerin bazı Risale-i Nur hakkındaki mektupları bir kısmı evvelce Barla’da iken Risale-i Nur’un doğrudan doğruya Kuran hizmetine ait bulunmasının izharıyla o zaman pek az bulunan yardımcıların kaçmamaları için az bir kısmı kabul edilmiş. Ahmed Feyzi ve merhum Hasan Feyzi ve onlara benzeyen bir kısım talebelerin takrizleri ise, Üstadımızın şahsına bakan kısımları tamamen tayyedildikten sonra mütebâki kısmı Risale-i Nur’un şahs-ı manevisi namına sükûtla karşılanmış. Müstensihler de onu bilmeyerek bazı metin içine dercetmişler.

Bu fitne ve dalalet asrında gizli düşmanlar perde altında türlü suretleri hususen dostluk suretini giyerek ehl-i imanı aldatmaya çalışanların tesiri altında farkına varmadan itiraza düşenlerin sözlerine ve kendi hissiyatını umuma mikyas yapanların ferdî fikirlerine mukabil bir cemaat-ı uzma halindeki ehl-i kabul ve ehl-i istifadenin vaziyetleri, o itirazları nazar-ı itibara almamayı iktiza ediyor.

Eski zamandan beri mergup görülen ve hücum ve taarruzların bu kesreti zamanında bir nevi müsbet müdafaa hükmüne geçen, Nur talebelerinin fıkralarının, mecmuaların metni içine girmesi bazı müstensihlerin sehivleridir.

Gençlik Rehberi’ndeki mesele-i mühimmenin baş tarafı eskiden İstanbul gibi yerlerdeki açık-saçık gezen gayr-ı müslim kadınlar ve onlara benzemeye çalışan bazı müslüman kadınları hakkında o sözü şimdi bazı din düşmanları, müslüman mübarek hanımlara teşmil ederek, Risale-i Nur’daki nurlara ve teselliye pek muhtaç kadınlar taifesinin Risale-i Nur’a karşı olan itimad ve alâkalarını zayıflatmaya medar olabilmesinden o kısmın yerine kadınların Hanımlar Rehberi’ni okumaları münasiptir. Tâ ki o fıkradaki şiddetten meyus olmasınlar.

Resmî enaniyetlilerin olduğu bu zamanda medar-ı evham olabilen meselelerde Nur’un birinci şakirdi olan siz mübarek ağabeyimizle o Ahmed Feyzi ve merhum Hasan Feyzi gibi olanlar ile mülâyimane meşveret etseler ve onları kusurlu bulanlar da kusurlu olan kardeşlerimizi mülâyimane ikaz nevinde müsamaha ile şefkatkâr olsalar, çok hayırlı ve münasip olur. Hem her meşreb bir olmadığından, müsamaha ile mukabele daha eslemdir.

O havalide ne olursa, Üstadımız size havale ediyor ve diyor ki: “Hulusi nasıl münasip görse, benimki de öyledir” diye size bu derece itimadı olduğuna katiyetle kàniiz. Mektubumuza nihayet verirken Risale-i Nur’un has ve kahraman ve mübarek şakirdi ağabeyimize binler selamlar ve hürmetler ederek dualarınızı bekleriz.

*el-Bâkî Hüve’l-Bâkî*
*Duanıza Muhtaç*
*Zübeyir, Ceylan, Bayram*

***

1. Mektubun orijinali. (Görsel: hulusiyahyagil.com)
![[Emirdag2-357-HulusiBeye1.jpg|300]]
![[Emirdag2-357-HulusiBeye2.jpg|300]]

> 
![[Emirdag2-357-HulusiBeye3.jpg|300]]
![[Emirdag2-357-HulusiBeye4.jpg|300]]

