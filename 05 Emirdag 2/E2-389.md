---
title: "Emirdağ-II 389 : Samsun mebusu Haşim Bey’e yazılmış bir mektup"
no: 389
id: "E2-389"
konu: "Samsun mebusu Haşim Bey’e yazılmış bir mektup"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 389 : Samsun mebusu Haşim Bey’e yazılmış bir mektup

(Samsun mebusu Hâşim Bey’e yazılmış bir mektubdur.)

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz sıddık biraderim, muhterem Samsun mebusu Hâşim Bey!

**Evvelâ:** Din ve vatanımızın i’lasına son derece gayret ve yardımda bulunmanızı, candan gelen ricalarımızla arz ve istirham eyleriz.

**Sâniyen:** Ankara’da bulunan ve bu aziz dinimiz ve vatanımız uğrunda can ve mallarını feda ederek birçok zulüm ve işkencelere göğüs gererek, biiznillahi teâlâ çalışmış ve kıyamete kadar çalışacak olan Risale-i Nur şakirdlerine lâzımgelen yardım ve delaletlerinizi mukaddes ve dinimiz ve sevgili vatanımızın selâmet ve saadeti namına pek çok rica ve istirham eylerim. Mübarek ellerinizden doya doya öperim. Pek büyük kusurlarımın affını âlîcenab, şerefli, kahraman, sabırlı, ciddi, din ve vatan uğrunda hiçbir şey esirgemeyen biraderimden çok rica ederim. Hastalık daha doğrusu o azîm günahımın cezasını elbette çekmeli idim.

<p class="arabic" dir="rtl" title="Meal: “Elhamdulillah, bu Rabbimin bir fazlıdır.”">اَلْحَمْدُ لِلّٰهِ هٰذَا مِنْ فَضْلِ رَبِّى</p>

Fakat bu arada sizleri gücendirdiğimi zannediyorum. Affetmek büyüklerin şanındandır değil mi efendimiz?

Mustafa Beyefendi ile arasıra Samsun’da ve Bafra’da görüşmek nasip oluyor. Eğer bütçem müsaid olsa idi, İstiklâl Harbi hatırasını canlandırmak ve aziz sadık demokrat mebuslarımıza vicahen de arz-ı hürmet etmek üzere Ankara’ya gelecektim. Mevlâ nasib eyleye, âmîn.

**Sâlisen:** Zât-ı âlînize hakiki ve kat’î olarak söylüyorum ki, bugünkü zaferin ve yarın gelecek ve satvetin, azametin, şevketin, kudretin, saltanatın muhakkak inkişafı dahi Bediüzzaman Said Nursî efendimiz hazretlerinin sayesinde olmuş ve olacaktır. Samsun mebusumuz, muhterem Ustazade Müderris Aziz Hoca efendimiz daha iyi bilir ve takdir ederler. Din ve vatanımızın ve âlem-i İslâm kardeşlerimizin selâmet ve saadeti için Alişanzade Hâşim ve Hasan Fehmi efendimiz, Ali İhsan Paşamız gibi aziz ve sadık Demokrat mebus efendilerimizle birlikte bu zât-ı şerifin mübarek payelerine yüz sürmenizi pek çok rica ve istirham ederken, mübarek ellerinizden tekrar tekrar öperim.

Ey Azîm Allah! Sen ehl-i İslâma nusret ver. Zalimleri perişan eyle âmîn.

<pre>
Yâ Rab bu abd-i ruy-i siyah
 
Dergâhını kılam penah
 
Ettimse de yüzbin günah
 
Affındır ancak melceim yâ İlahî!
</pre>

*Hürmetkârınız, fakir, garib, âciz bendeniz*
*El-malûm enişteniz İhsan*
