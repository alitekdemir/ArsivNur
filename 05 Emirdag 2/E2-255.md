---
title: "Emirdağ-II 255 : Mustafa Ezener’in, Üstadı ziyaretinden sonra talebelere yazdığı mektup"
no: 255
id: "E2-255"
konu: "Mustafa Ezener’in, Üstadı ziyaretinden sonra talebelere yazdığı mektup"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 255 : Mustafa Ezener’in, Üstadı ziyaretinden sonra talebelere yazdığı mektup

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Çok aziz, sıddık kardeşlerim!

Evvela, sevgi ve hürmetlerimi sunar, acizane ve hakirane lisanımın döndüğü kadar Cenab-ı Hak’tan sıhhat ve afiyette daim olmanızı dua ve niyaz eylerim.

Çok aziz, çok müşfik, çok sevgili Üstadımız hazretlerini ziyaretimde: Antalya ve havalisi, Bodrum’da bulunan Nurcu kardeşlerimiz namına çok mübarek ellerini öperek, en derin hürmet ve saygı ve sevgilerimizi arzettim. Bilmukabele hepinize ayrı ayrı selam ve sevgilerini tebliğ etmemi ve aşağıda yazılı hususların duyurulmasını emir buyurdular:

1-	Hastalığım fazlalaşmaktadır. Fakat kardeşlerim merak etmesinler.

2-	Nur talebeleri parti ve seçim işleriyle alâkadar olmasınlar.

3-	Bana hizmet eden Halil, yakında askere gideceğinden, ya Isparta’ya veyahut Isparta’ya yakın bir yere gitmek istiyorum, diye buyurdular. Ben de sizlere aynen arzediyorum.

*Duanıza çok muhtaç*
*aciz, fakir kardeşiniz*
*Mustafa Ezener*
