---
title: "Emirdağ-II 667 : Ceylan’ın, Büyük Doğu’ya yazdığı mektubu Üstada bildirmesi"
no: 667
id: "E2-667"
konu: "Ceylan’ın, Büyük Doğu’ya yazdığı mektubu Üstada bildirmesi"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 667 : Ceylan’ın, Büyük Doğu’ya yazdığı mektubu Üstada bildirmesi

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Çok mübarek, çok muazzez, çok kıymettar, çok müşfik Üstadım Efendim Hazretleri!

İstifsar-ı hatırla mübarek el ve ayaklarınızı öper makbul dualarınıza el açarız.

**Evvelen:** Büyük Doğu Mecmuasının birkaç nüshadır neşretmekte olduğu Risale-i Nur parçalarını yeni hurufa tercüme ederek Risale-i Nur ve kudsi Üstadım sayesinde verdiğim cevapla birlikte takdim ediyorum. Verdiğim cevaba mukabil onun da (Nur Talebelerine) başlığı altında bir cevabı da beraberdir. Şayet ikinci bir cevaba lüzum varsa, işaret buyurunuz ki, muktedir ve âlim kardeşlerimiz cevap versinler. Çünkü tahrife yol açılmak ihtimali mevcuttur.

**Saniyen:** Üstadımıza edilen en ufak bir hizmetin dahi çok büyük bir ehemmiyeti haiz olduğunu takdir ederek vaktaki kendi yemekleriniz mübarek hanenizde pişinceye kadar bu ehemmiyetli sevabın biçare hemşireniz Fethiye’ye verilmesini bütün efrad-ı ailemiz mübarek el ve ayaklarınızdan öperek yalvarıyoruz. Risale-i Nur’un neşrini layıkı vecihle yapabilmemiz için makbul dualarınıza gayet derecede muhtacız.

*el-Bâkî Hüve’l-Bâkî*
*Biçare günahkâr talebeniz*
*Ceylan*

Talebeliğe kabul buyurduğunuz ve Afyon’dan buraya kadar da beraber geldiğiniz Muallim Osman eski bir mahkûmiyetini infaz için gelmiştir. Selam eder mübarek ellerinizden öper.
