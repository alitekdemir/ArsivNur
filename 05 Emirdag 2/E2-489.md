---
title: "Emirdağ-II 489 : Afyon Mahkemesi hakkında Üstadın bir kanaati"
no: 489
id: "E2-489"
konu: "Afyon Mahkemesi hakkında Üstadın bir kanaati"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 489 : Afyon Mahkemesi hakkında Üstadın bir kanaati

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="takdim">[Eylül'ün sekizinde tekrar edilen Afyon Mahkemesi münasebetiyle Üstadımız çok hasta olduğu ve mahkemeye gidemeyeceği için bu meseleye dair fikrini sorduk. O da "Nur'un mühim talebeleri ve avukatımız benim bedelime kâfidir." dedi. Ve bu meseleyi yazdırdı.]</p>

Yirmisekiz sene zarfında çektiğim işkencelerden birisi şudur: Bir defa Isparta Mahkemesinin Risale-i Nur'un bütün eczalarını alıp, bir-iki ay ellerinde tetkikten sonra tamamen sahiplerine iade ettiği ve Eskişehir'de ise, onaltı sene evvel bütün Nur eczalarını inceden inceye tetkik edip yalnız küçük bir risalesi olan Tesettür’e ilişdiler. Fakat tesettürün ref'ine kanun olmadığı için kanaat-ı vicdaniye ile az bir ceza verdiler. Fakat Denizli, o risale de dahil hepsini beraat ettirdi. Daha sonra Denizli Mahkemesi bütün risaleleri tetkikten sonra Ankara Ağır Ceza Mahkemesinin istemesi üzerine bütün risaleler Ankara'ya sevk edildi. İki ay onlar da tetkik edip, hem ehl-i vukufun incelemesi ile Denizli Mahkemesi ittifaken beraatine, hem Ankara Ağır Ceza Mahkemesi ehl-i vukufun raporuna binaen ittifaken beraatine karar verdikleri ve sonra da Mahkeme-i Temyiz tasdik edip kaziye-i muhkeme haline getirdikleri halde, hem Mersin'de Nur'un en mühim mecmuaları Vali tarafından müsadere ettirilerek Ankara'ya gönderilmiş. Ankara zararsız görüp Tarsus Emniyeti vasıtasıyla sahiplerine iade edilmiştir. Hem Ankara bir evhama binaen Sungur'daki Nur'un en mühim mecmualarını emniyet vasıtıyla müsadere ederek tetkikten sonra tamamen Sungur'a iade etmiştir.

Hem İstanbul'da Rehber'in müsaderesi münasebetiyle Zülfikar ve Asâ-yı Musa gibi çok mühim Nur Risaleleri müsadere edildiği halde.. sonra o İstanbul Mahkemesi aynı kitapları -yalnız Rehber müstesna olarak- külliyen iade etmesi ve şimdi Rehber'in verilmesi için vaadedilmesi ve bu memlekette hiçbir kimsenin Nurlardan zarar görmemesi ve zarar gördük diye hiçbir zaman duyulmaması ve mahkemelerin ve savcıların ikrarıyla altıyüzbin Nur Talebesi tam istifade etmesi ve Âlem-i İslam her tarafta onu iştiyakla araması gösteriyor ki:

On gün zarfında Mahkeme-i Temyiz beraat kararı verdiği halde, dört buçuk sene Afyon Mahkemesi evrak-ı muzırra gibi çürütmek için Risalelerimizi mahzene atması ve dört günlük işi keyfi bahanelerle dört buçuk sene uzatması.. hem Afyon'un pek haksız olarak kaziye-i muhkeme halini alan Denizli beraatini nazara almadığından, Mahkeme-i Temyiz Afyon'un verdiği ceza kararını bozduğu... hem savcının Said hakkındaki onbeş sahife iddianamesinde seksenbir yanlışını Said isbat ettiği halde... Afyon Mahkemesinin bu acib keyfi ve zalimane ve garazî muamelesi, hükümetin adliyesine büyük bir su-i kasd olduğu insafı olan tasdik eder.

*Said Nursî*

(Afyon Ağırceza Heyetinin tamamen tebdil edildiğini ve 8 Eylül mahkememizin tâlik edileceğini Emirdağ kardeşlerimiz telgrafla bildiriyorlar. Hüsrev)
