---
title: "Emirdağ-II 554 : Doğu Üniversitesi hakkında"
no: 554
id: "E2-554"
konu: "Doğu Üniversitesi hakkında"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 554 : Doğu Üniversitesi hakkında

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

18 Temmuz 954 tarihli Zafer gazetesinin Doğu Üniversitesini gayet ehemmiyetli bir mesele olarak ele alması ve Amerika’nın da bu üniversite ile alakadar heyete bir hakikati beyan ediyoruz. Şöyle ki:

Üstadımız gerçi hastadır, yatakta yatmaktadır. Fakat şarkta kurulması takarrur eden üniversite ile pek ziyade alakadardır. Çünkü 50 seneden beri inşasına büyük bir gayretle çalışan odur. Bunun için bu meselede en fazla söz hakkı da onun olmak lazım gelir.

Sultan Reşad’ın bu Şark Darülfünununa tahsis ettiği 20 bin altın lirayı, Üstadımız Said Nursi’yi din ve vatanımızın ecnebi tasallutundan muhafazası için fevkalade hizmetinden dolayı Ankara’ya taltif için çağıran yeni hükümetin 200 mebusundan orada hazır bulunan 163 mebusun ittifakıyla 150 bin liraya iblağ etmeleri gösteriyor ki; ulum-u diniyeyi esas tutan bu medresenin her şeyden evvel şarkta kurulması elzemdir.

Üstadımızın Birinci Harb-i Umumi’den evvel Van Gölü kenarındaki Edremit’te bin lira sarf ile temelini attığı ve harbin patlatmasıyla geri kalan medresesine tahsisat verilmesi için meclis-i mebusana müracaat ettiği hengâmda divan-ı riyasette bulunan 50 mebus Üstadımıza hitaben “Biz artık garblaşacağız, Avrupa maarifini kendimize rehber yapacağız. Ulum-u diniyeden ziyade ulum-u garbiye bize lazım.” demeleri üzerine Üstadımız “Anadolu ve başka yerlerde bunu belki yapsanızda; âlem-i İslam’ın merkezi hükmündeki şarkta ulum-u garbiye ile beraber ulum-u diniye esas olmalı” demiş. Davasına bir delil olarak şu vakıayı nakletmiştir. Şöyle ki:

Üstadımız Harb-i Umumi’den evvel yanında ulum-u diniye dersi gören fedakar bir talebesine hamiyet noktasından sual sormuş, “Nasıl görüyorsunuz?” demiştir. O talebesi hamiyet-i diniyeden aldığı dersle “Başka bir milletten olan salih bir kimse, fasık kardeşimden daha ziyade kardeşimdir. Kürt olmayan âlim, müttaki birisi salih olmayan pederimden daha ziyade akrabamdır” diye cevap vermiştir. Birinci Harb-i Umumi’nin patlaması üzerine Üstadımız harbe iştirak etmiş ve bir müddet sonra da esir düşmüş o talebesi de İstanbul’da ulum-u fenniye okumak için Darülfünuna girmiş ve yalnız fen ve felsefe tahsil etmiş. Üstadımızdan esaretten dönüşlerinde aynı o talebesine “Sen nasılsın?” diye hamiyet noktasındaki sualine “Ben tamamen değiştim. Fasık Rafızî bir Kürdü başka milletin salih ve âlim bir adamına tercih ediyorum” demiş. Üstadımız “Sana ne oldu?” deyince; “Avrupa âlem-i İslamı parçalamak için ırkçılık fikrini maarife soktuğu için herkes ırkçılık fikrinde, ben de Kürtçü oldum.”

Üstadımız divan-ı riyasette bulunan 50 mebusa bu hazin vakıayı naklettikten sonra “Şarkta 5 milyon Kürt var. Size o talebenin evvelki vaziyeti mi yoksa ikinci vaziyetimi daha lazım?” diye sorması üzerine orada hazır bulunan 163 mebus ulum-u diniyeyi esas tutan bu Darülfünuna 150 bin lira verilmesini ittifakla imza etmişler. Üstadımızın şimdi bu davasının tahakkukunu katileştiren iki mesele daha meydana çıkmış bulunmaktadır.

Birincisi: Şimalden gelen tahribat-ı manevîdir. Buna fen ve Hıristiyanlık mani olamıyor, mağlup oluyor. Bu tehlikeye sed çekecek Kur’an’dan başka çare olmadığını, hatta Amerika da bunu tasdik etmiş ki on bin yerde din mektepleri açmış. Nasıl beşerin selameti sulh-u umuminin temini ve Avrupa’ya bir tecavüz olamamak için Atlantik Paktı ile garb devletleri ittifaka çalıştıkları gibi. Asya’nın hususan Orta Şark devletlerinin Arabistan, İran, Pakistan, Türkiye ve Kafkasya’nın merkezinde kurulacak olan bu Darülfünunla tecavüzlerden korunması ve sulh ve müsalemet-i umumiyeye kavuşmalarının çare-i yegânesi; ulum-u garbiye ile beraber ulum-u İslamiye’nin bir büyük müessesesi olması lazımdır.

*Nur Talebeleri*

[^1] Vatan gazetesinin asılsız neşriyatı Isparta Savcılığı tarafından tekzib edilmiştir.
