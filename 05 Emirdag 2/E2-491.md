---
title: "Emirdağ-II 491 : Zelzele münasebetiyle Üstadın Beyanı"
no: 491
id: "E2-491"
konu: "Zelzele münasebetiyle Üstadın Beyanı"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 491 : Zelzele münasebetiyle Üstadın Beyanı

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, sıddık kardeşlerimiz!

Biz Emirdağı’ndaki Nur talebeleri, “bu son zelzelenin yine Risale-i Nur’a bir taarruza münasebeti var mı?” diye Üstadımıza sorduk. Hususen Hüsrev’in hapis müdafaatında isbat ettiği gibi, zelzeleler çok defa Risale-i Nur’a taarruza karşı zeminin bir hiddeti ve itirazı gibi telakki ediyoruz.

Üstad da dedi: “Ben de bir cihette telakkinize iştirak ediyorum. Çünkü bu son zelzelenin aynı zamanında Risale-i Nur’un beş mühim merkezinde olan beş vilayette hem şahsıma, hem Risale-i Nur’a pek insafsızcasına iliştirilmiş. Ve iftiralarla taarruz ettiklerini mektuplarla haber aldık. Birincisi, Isparta’da bütün iftira eski partinin bir gazetesi.. 2- Yine aynı zamanda İnebolu’da yine iftiralarla Nurlara ve şahsıma taarruz.. 3- Yine aynı zamanda Elaziz tarafında imzasız bir mektup ile Nurlara taarruz.. 4- Yine aynı zamanda yirmibeş sene Said’e zulmeden eski parti şefi İzmir’de nutkunda hücum etmiş.. 5- Hem aynı zamanda Eskişehir Nur talebelerine taarruz, fakat akîm kalmış.. 6- Hem aynı vakitte birbuçuk saatlik iki mahkemenin birbuçuk ay tehiriyle mahkeme ile alâkadar biçare Nur talebelerine bir sıkıntı verilmiş. Elbette bu haller hususi değil, umumi bir program tahtında bir taarruz olmasından, zeminin zelzele ile itirazı ve hiddeti tesadüfe benzemiyor.” dedi.

Biz de Üstadımızın bu ihtimaline kurbetle inanıyoruz. Siz kardeşlerimize de beyan ediyoruz ki, madem Cenab-ı Hak inayetiyle Nur’u ve talebelerini himaye ediyor. Bütün dünya da bize ve Nurlara hücum etse, telaş etmemek lâzım geliyor.

*el-Bâkî Hüve’l-Bâkî*
*Emirdağ Nur talebeleri namına*
*Tahir, Nuri, Mehmed, Mustafa, Halil, Halim*
