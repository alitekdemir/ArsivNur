---
title: "Emirdağ-II 481 : Bağdat Nur Talebelerinin, Afyon Mahkemesi kararı nedeniyle tebrik mektubu"
no: 481
id: "E2-481"
konu: "Bağdat Nur Talebelerinin, Afyon Mahkemesi kararı nedeniyle tebrik mektubu"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 481 : Bağdat Nur Talebelerinin, Afyon Mahkemesi kararı nedeniyle tebrik mektubu

<p class="takdim">[Ahmed Ramazan Sâlih, Bağdad]</p>

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Gayet muhterem büyük Üstadımıza ve aziz Nur Talebeleri arkadaşlarımıza!

Masdar-ı Nur ve menba-ı irfanımız olan Kuran-ı Kerim’in El-Hicr Suresindeki,

<p class="arabic" dir="rtl" title="Meal: “Şüphesiz ki Kur’ân’ı Biz indirdik ve onu koruyacak olan da Biziz.” [Hicr Sûresi, 15:9]">اِنَّا نَحْنُ نَزَّلْنَا الذِّكْرَ وَاِنَّا لَهُ لَحَافِظُونَ</p>

âyet-i kerimesi muktezasınca, bu âyet-i kerimeye dayanması tabiî olan Kelâm-ı Kadîm’den müstemid ve onun evâmirine davet ve nevâhîsinden tahzir eden Nur Risalelerinin serbest bırakılması hususundaki Afyon Mahkemesinin en son kararı, bu risalelerin yayılması için uğraşan ve bu yolda hattâ feda-yı can etmeğe hazır ve müstaid olan Irak Nur Talebelerince ve diğer Nur Talebeleri arkadaşlarınca da şüphesiz olduğu misilli âdeta bir büyük bayram telakki edilmiştir.

Çoktan beri neticesine muntazır olduğumuz bu vazifedeki sevgili Üstadımızın bugüne kadar çekmiş olduğu bir çok zahmetlerle tahammül olunmaz eziyetlerini unutturmuş olması gerektir. Zira Hak yolundaki zahmetin, Hakk’ın tealisi ve bâtılın inhizamı ile nihayetlenmesi, rahmetten başka bir şey addedilmiyeceği tabiîdir.

Muhterem Üstadımızın daha çok yaşamasını Cenab-ı Hak’tan temenni eylemekle, daha bir çok zaferlere mazhar olmasını dileriz. Ve bu münasebetle gayet mübarek Üstadımıza samimî tebriklerimizi takdim ederken, muhtelif müslüman ülkelerindeki Nur Talebeleri arkadaşlarımızı da musafaha ile tehniye eyleriz. Ve Risale-i Nur’un dünya âfâkına intişar ve yayılmasını Cenab-ı Vâcib-ül Vücud’dan niyaz etmekle bu mektubumuza hâtime veriyoruz, sevgili Üstadımız ve muhterem arkadaşlarımız.

*Irak Nur Talebeleri namına*
*Bağdat Nur Talebeleri*
