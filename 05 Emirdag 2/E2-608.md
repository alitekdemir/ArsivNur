---
title: "Emirdağ-II 608 : Mehmed Kayalar’ın mahkemesiyle ilgili Zübeyir’in mektubu"
no: 608
id: "E2-608"
konu: "Mehmed Kayalar’ın mahkemesiyle ilgili Zübeyir’in mektubu"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 608 : Mehmed Kayalar’ın mahkemesiyle ilgili Zübeyir’in mektubu

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz sıddık kardeşlerim!

Üstadımız dedi ki: Zekatımı vermek için Tahiri'yi vekil ettim. Tahiri, Zübeyir'le beraber beşinizin ve Sungur ve Rüştü ve Mehmed Kaya ve Abdulmecid ve Eskişehir'deki Şükrü'nün ve Yılmaz'ın üç aylık tayinleri ve hane kirası aynen eskisi gibi; oradaki para kafi gelirse bana farz olmuş veya farz olacak zekatım olarak verilsin. Sungur, Ceylan, Bayram da eski gibi o manevi zekatı tayinlere ve hane sahibine versinler.

**Saniyen:** Şükrü'nün, Abdulmecid'in ve Yılmaz'ın tayinlerini gene Eskişehir'e gönderirsiniz.

**Salisen:** Üstadımız umum kardeşlerimizin şuhur-u selaselerini ve leyle-i regaiblerini tebrik ile binler selam ve dualar edip dualarını istiyor.

**Rabian:** Mehmed Kaya'dan mahkemesinin 30 Şubat’a bırakıldığına dair mektubundan bir parça: "Yüzbinler şükürler ve hamdler Vacib Teala Hazretlerine olsun ki, bizlere Risale-i Nur'un büyük fütuhatını gösterdi. Şark vilayetlerinde bilhassa bu muhit 10 gün evveline nisbetle on misli fazlalıkla Risale-i Nur ile alakalandı. Köyler kazalar derslerimize fevc fevc kafile kafile gelmektedirler. Ehl-i dalaletin taarruzu oldukça, azametli inkişaflar oluyor. Bu azametli hali ve bu ihsanı bize Rabbimiz Nebi-i Zişan aleyhissalatu vesselam hürmetine, sevgili Üstadımızın himmetiyle ihsan etti.

<p class="arabic" dir="rtl" title="Meal: “Hamd, Allah’a mahsustur. Ve yine hamd, Allah’a mahsustur.”">اَلْحَمْدُ لِلّٰهِ ثُمَّ اَلْحَمْدُ لِلّٰهِ</p>

Risale-i Nur'u yazanlar da hamdolsun çoğalmıştır. Ezcümle ekser köyde olduğu gibi Çermik'te de yedi ila sekiz çocuk daimi Risale-i Nur yazmaktadır. Hani'de büyük mecmualar ve Diyarbakır içinde risale ve mecmualar yazılıyor.

<p class="arabic" dir="rtl" title="Meal: “Bu Rabbimin bir fazlıdır.” [Neml Sûresi, 27:40]">هٰذَا مِنْ فَضْلِ رَبِّى</p>

**Hamisen:** Mehmed Kaya, 2 Şubat’taki mahkemesinde okuyacağı müdafaasını “hangi kelimeler münasibtir veya değildir” diye Üstadımıza göndermişti. Üstadımız da bazı küçük tadilat yapıp size gönderilmişti. Mehmed Kaya onu almadığını yazıyor. Bir nüshasını ona gönderiniz, acele yetişsin. 28 Şubat’a bırakılan mahkemesinde okuyacak. Binler selam...

*el-Bâkî Hüve’l-Bâkî*
*Kardeşiniz Zübeyr*
