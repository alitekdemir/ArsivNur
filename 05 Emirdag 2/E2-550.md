---
title: "Emirdağ-II 550 : Zübeyir’in, Islahiye savcısının yediği tokat münasebetiyle bir mektubu"
no: 550
id: "E2-550"
konu: "Zübeyir’in, Islahiye savcısının yediği tokat münasebetiyle bir mektubu"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 550 : Zübeyir’in, Islahiye savcısının yediği tokat münasebetiyle bir mektubu

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, sıddık kardeşlerim!

**Evvelen:** Bana 13 Kanun-u Sani tarihli bir Ulus Gazetesi’ni verdiler. Okudum ki Islahiye savcısına sokak ortasında iyice bir dayak atmışlar. Öyle dehşetli bir tokat yemiş ki, manevi tokat adeta tecessüm etmiş o maddi tokatla kulak zarı patlamış. Ben de Üstadıma hadiseyi anlattım.

Üstadımız da dedi ki: “Tam bir tokattır. Nurun manevi bir kahramancığı olan Hüsnü’nün Üstadına yadigâr için hazırladığı ve bütün mahkemelerin beraat verip iade ettikleri o kıymettar ve pek harika Lem’alar Mecmuası’nı bir günde iade edilmesi lazımken halen hapsetmeleri bir zulümdür. O da onun bir nevi tokatıdır.” dedi.

Ben de dedim ki: “Afyon bu kadar nurları müsadere etti çok zararlar verdi. İman ve İslamiyete karşı dehşetli bir cinayet işledi. Oradakiler tokat yemedi. Hem Diyarbakır’da mübarek halis müslümanları zulmen toplayıp o kadar sıkıntı verdikleri halde tokat yemediler. Halbuki bu Islahiye’de nura edilen o hücum Diyarbakır’dan, Afyon’dan çok hafif olduğu halde tokat yedi, hikmeti nedir?”

Üstadımız cevaben dedi ki: “Birkaç hikmeti var.

- **Birisi:** Afyon ve Diyarbakır; laiklik, garblılaşmak, dinsizlik hesabına taarruz ettiler, cinayetleri büyüktür. Büyük cinayetlerin cezası mahkeme-i kübraya tehir edilir.

- **İkincisi:** Afyon ve Diyarbakır’daki taarruzlar çendan büyük bir cinayettir. Fakat Risale-i Nur’un fütuhatına ve neşriyatına vesile ve büyük makamlarda okunmasına sebeb olup maksadımıza bir nevi hizmet hükmüne geçtiğinden bu hayırlı güzel neticelerin bir nevi mükafatı olarak bunların cezası tehire uğradı. Islahiye’de ise, sırf kendi mevkii düşüncesiyle hafif bir zulüm olduğundan hem netice itibarıyla nurların neşrine bir faide vermediğinden acele olarak bu dünyada dahi tokat yedi.” dedi.

**Saniyen:** Diyarbakır’da öyle bir hadise olmuş ki; mübarek has müslümanlara zulüm yapacağız derken adeta şapkayı kaldıracak derecede bir netice hâsıl olmuş. Islahiye ve Diyarbakır hadiseleri de binler misallerden bir misaldir ki; inayet altındayız, inayet devam ediyor. Gizli zındıkalar ehl-i dalalet ne ederlerse etsinler.

*el-Bâkî Hüve’l-Bâkî*
*Kardeşiniz*
*Zübeyir*
