---
title: "Emirdağ-II 759 : Atıf ve Said! Bana teşebbüslerini yazıp müjde nevinden dinlemeliyim"
no: 759
id: "E2-759"
konu: "Atıf ve Said! Bana teşebbüslerini yazıp müjde nevinden dinlemeliyim"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 759 : Atıf ve Said! Bana teşebbüslerini yazıp müjde nevinden dinlemeliyim

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz Sıddık kardeşlerimiz Atıf, Said!

Biz Emirdağı'nda iken buraya gelen ve buradan Emirdağı'na gönderilen ve nihayet bu gün elimize geçen uzun tafsilatlı mektubunuza hemen acele cevap arzediyoruz. Trene yetiştirmek üzere..

Evvelen, samimi ittifak ve tesanüdünüzün canlı ifadesi olarak gördüğümüz mektubunuz bizleri sonsuz sevince düşürmüştür. Allah razı olsun.

Evet aziz kardeşlerimiz! Bediüzzaman 90 sene sonunda onbinler allâmeler ve veliler arasından çıkıp umumun topyekün hizmetinin binler derece fevkinde mazhar olduğu bu günkü hizmet-i imaniye ve semeredâr neticeleri; malumunuz ve ameliniz olduğu sırr-ı ihlasa riayetledir. Kuvvet odur. Bu zamanda hizmette çalışanlar azami fedakârlığa mecburdurlar. Bu ise yine malumunuz olduğu gibi hissiyatını feda etmek derecesinde ittifak ittihad esaslarına yapışmaktır. Bunu göstermekle hizmette muvaffak olunup devam edilir. Sizler bu yazılarımızdan gücenmeyiniz, hususi bir mektuptur. Mektubunuzda Salih te dahil üçünüzün birleşip ve Salih'e teklifiniz olan cihetler tamamen size havaledir.

Kardeşlerimiz! Üstadımız son defa Senirkentli Hüseyin'in sorduğu sualler münasebetiyle, “Benden sormak değil, bana teşebbüslerini yazıp müjde nevinden dinlemeliyim” dedi. Yani şunu basalım, yazalım vesaire gibi işler sizler ve Tahsin Bey'le istişare ile hemen yapıp buraya faaliyetinizin müjdesini yazın. Ankara’da bütün işleri Üstadımızın size havale etmesi buna bir delildir.

İhlas düsturlarına riayetle kalp ve ruhun ve Nur’un dersleri dairesindeki işlerde elbette daima kararınız inşallah isabetli olacaltır. Salih'i de çalıştırın. Elinizden geldiği kadar hizmetine vesile olun. Tabi kendi ikrarı üzerine de maddi hususlarda çok meşgul olduğu için ona bırakmayınız bu kadar. Hatta Sungur kardeşiniz, %15 dahi ona bırakmayı çok görüyorum. Niye ve niçin? Masrafı varsa başka. Üstad madem “kuvvetimiz ihlastır” diyor ve hakikat te budur. Ve madem Atıf, Said bir kuruş nafakanız için ve şahsi masrafınız için almadığınıza göre ona neden yüzlerce binlerce para kalsın ve bu sebeple hizmetteki hulûsta çok dûn bir derekeye insin. İşte etraflıca bu hususu nazara almak icap eder.

Risale-i Nur’un şahs-ı manevisinin teveccühü hizmet itibarıyla sizinle pek alakadardır. O halde kemal-i metanet, sebat ve ihlas ve hızla hizmete berdevam. Bu defaki uzun mektubunuz gibi daha evvelden de tafsilatlı beraberce mektubunuz gelseydi iyi olurdu. Kanaatlerinizi yazmaktan çekinmeyin. Israr edeceğiniz cihetlerde ısrar edin. Yalnız lüzumunda arzunuz vecihle buraya istişare edersiniz. Hesap işlerini Ceylan orada bulunduğu için yazmıyorum. Cümleten selam.

*Kardeşleriniz*
*Zübeyir, Sungur*
