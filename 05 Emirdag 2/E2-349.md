---
title: "Emirdağ-II 349 : Emirdağlı bir nurcunun kasidesi"
no: 349
id: "E2-349"
konu: "Emirdağlı bir nurcunun kasidesi"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 349 : Emirdağlı bir nurcunun kasidesi

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="takdim">[Üstadımız Bediüzzaman Hazretleri İstanbul’dan Emirdağı’na tekrar avdet etmişlerdir. Şimdi Emirdağı’nda bulunuyorlar. Aşağıdaki manzumeyi Emirdağ talebelerinden bir zât Üstadımıza yazmış. Üstadımız Efendimiz de bize göndermiş. Biz de hem malûmat, hem tebrik olarak sizlere gönderiyoruz. -Hüsrev]</p>

<p class="arabic" dir="rtl" title="Meal: “Rahman ve Rahîm olan Allah’ın adıyla.”">بِسْمِ اللّٰهِ الرَّحْمٰنِ الرَّحِيمِ</p>

<p class="arabic" dir="rtl" title="Meal: “O Ramazan ayı ki, Kur’ân, o ayda indirilmiştir.” [Bakara Sûresi, 2:185]">شَهْرُ رَمَضَانَ الَّذِى اُنْزِلَ فِيهِ الْقُرْآنُ</p>

<pre>
Olsun sana salâtü selâm ey Peygamber-i İzam
 
Gelmese idin cihana gelir mi idi bize Kur’an
 
Ey içi dışı nurlar dolu Furkan
 
Hoş geldin mübarek Ramazan
</pre>

<pre>
Emr-i Resul ile geldin, şahid oldun ey Eyyüb Sultan
 
Çok kumandanlar geldi, fethine olmadı ferman
 
Nihayet bahtiyar-ı tam oldu Fatih Sultan Mehmed Han
 
İşte size eş oldu bugün Bediüzzaman
 
Hoş geldin mübarek Ramazan
</pre>

<pre>
Bir devirde dalalet, idare-i Süfyan
 
Ufuklar karardı, çağırıyor millet el-aman
 
Bekliyor dünya yepyeni bir nur-u iman
 
İşte Risale-i Nur fatih-i cihan
 
Hoş geldin mübarek Ramazan
</pre>

<pre>
Zulüm ile zulmet göklere ağdı
 
Bu güzel vatana çok musibetler yağdı
 
Bu koca kubbeler kapkara karardı
 
Tenvir etti üstad-ı a’zam Bediüzzaman
 
Hoş geldin mübarek Ramazan
</pre>

<pre>
Yediden yetmişe kadar nurlu kardeşleri var
 
Dünya için ne kavga, ne bir savaşları var
 
Ne bir kaynayan kazan, ne bir matbah, ne bir leziz aşları var
 
İçleri dışları nurlar taşıyan
 
Hoş geldin mübarek Ramazan
</pre>

<pre>
Talebenizin kapıkulu da olamaz bu abd-i âciz
 
Aşkınızla dolu kanı ve canı, ediliyor kalbi taciz
 
Üstad eyliyor niyaz leyl ü nehar, yaz sen de bir mektub nâçiz
 
Belki böyledir kabule nişan üstad-ı âlîşan
 
Hoş geldin mübarek Ramazan
</pre>

diye hem mübarek Ramazan-ı Şerifinizi tebrik, hem kalbimizin sürurundan gelen süruru beyan, bu şekilde kaleme almak hatıra geldi. Aczimize, cehlimize, yarı kırık kalemimize bakmadan, afvınıza mağruren tahrir ü takdimine cüret edildi. Kabulünü rica ederken, mübarek el ve ayaklarınızı kemal-i hürmetle öper, ömür ve âfiyetinize dualar ederek siz mübarek Üstadımızın dualarını ruh-u canımızla yalvarıyoruz efendim hazretleri.

*el-Bâkî Hüve’l-Bâkî*
*Çok kusurlu ve günahkâr*
*bîçare talebeniz*

Pek muhterem ağabeyim!

Bu mektubu ve şiiri, sevgili Üstadımız size gönderilmesini emir buyurdu. Bir de Eskişehir postasıyla bir adet Hutbe-i Şamiye gönderildi. Yeniden arapça gayet güzelce yazılacağını ve hatasız yazısına dikkat edileceğini, kendisi biraz rahatsız olduğundan tam tashih yapamadığını bildirdi ve emir buyurdular. Pek çok selamla mübarek ellerinizden öpüyoruz.

*Âciz kusurlu kardeşiniz Mehmed*
