---
title: "Emirdağ-II 609 : Nurların telifi & Bir taarruz hakkında"
no: 609
id: "E2-609"
konu: "Nurların telifi & Bir taarruz hakkında"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 609 : Nurların telifi & Bir taarruz hakkında

Aziz, sıddık, çalışkan kardeşlerim! Paketi ve mektubunuzu aldık.

**Evvelen:** Ceylan'ın orada bulunması lüzumu fazla. Oradaki işlerimiz mühim. Hem şimdi kış. Biz de yakında varacağız.

**Saniyen:** Üstadımız dedi ki: Bin maşaallah, yüz barekallah Ceylan, Sungur’a. Ben iki üç ay daha bitmez tahmin ediyordum. O kadar büyük hem Arabi bir kitabı nasıl yaptılar? Bu harika muvaffakiyet onların ihlaslarının bir kerameti olduğuna kanaatimiz geldi. Hüsrev'in, Mustafa Sungur'un, Ceylan'ın tashihi benim tashihim yerini tutuyor. Onlar benim bedelime güzelce tashih ederler. Eğer göndermek lüzum olsa: Eskişehire bir vasıta ile gönderin. Onlar bize gönderirler. Tefsir’in Türkçesi de devam ediyor mu? Ne kadar oldu?

**Salisen:** Hüsnü ve Mehmed’ten bir haber aldınız mı? Acaba başka bir sıkıntı daha vermemişler mi? Bu taarruz hakiki bize değil. Belki İran’daki Fedayan-ı İslam’ın dehşetli cesaretleri Şam ve Mısır’daki İhvan-ı Müslimin’in manevi kuvvetleri ve Risale-i Nurla çok alakadar olmaları cihetinde.. Nur Talebeleri siyasi olmadığı onlar siyasi olduğundan burada gizli münafıklar bazı resmi insanları evhamlandırmışlar. “Madem onlar Nurcuların küçük kardeşleridirler. Belki Nur Talebeleri de bir zaman siyasete temas edecekler.” diye telaş vermişler. Fakat Cenab-ı Hakk'a şükür planları yirmiden bire indi. O birdeki zahmetler de rahmetlere kalboldu.

Üstadımız bu günlerde rahatsız. Umuma selam ve dualar edip dualarınızı istiyor.

*el-Bâkî Hüve’l-Bâkî*
*Kardeşleriniz*
*Mehmed, Zübeyir*
