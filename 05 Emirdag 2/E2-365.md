---
title: "Emirdağ-II 365 : Müsaderedeki mecmuaların geri alınması bizler için bayram hükmündedir"
no: 365
id: "E2-365"
konu: "Müsaderedeki mecmuaların geri alınması bizler için bayram hükmündedir"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 365 : Müsaderedeki mecmuaların geri alınması bizler için bayram hükmündedir

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz sıddık kardeşlerim!

**Evvela:** Sözler Mecmuasının hitam bulması ve müsaderedeki mecmuaların umumen geri alınması bizler için büyük bir bayram hükmündedir. Sizin elinize geçen o mübarek mecmuaların bir kısmının fiyatı olarak elli banknotu Bahri ile gönderdiğim gibi, şimdi bugün Nur’un bir kahramanı Seyyid Salih’in Urfa’ya gönderdiğim kitapların fiyatı olarak verdiği 100 lirayı dahi kardeşimiz Halıcı Halil ile gönderdim.

**Sâniyen:** Muallim Abdurrahman haremiyle Nurlar hesabına bu havalide Nurlara büyük hizmetlerinin bir emaresi olarak, onların mektubunu ve Seyyid Salih’in Nurlara temas eden birkaç mühim suallerini havi pusulayı bera-yı malumat size gönderdim. Benim bedelime Ankara’ya giden Seyyid Salih’e meşveretinizi beyan edersiniz ve münasip olan cevabı verirsiniz. Size havale ediyorum. Zaten Medresetüzzehra erkânıyla üniversitenin Nurcularına herşeyimi havale etmişim. Onlar ne yapsa razıyım.

*Kardeşiniz*
*Said Nursî*
