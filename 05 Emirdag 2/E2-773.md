---
title: "Emirdağ-II 773 : Lemalar’ın nâşirini sorup sizin de adresinizi almışlar.."
no: 773
id: "E2-773"
konu: "Lemalar’ın nâşirini sorup sizin de adresinizi almışlar.."
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 773 : Lemalar’ın nâşirini sorup sizin de adresinizi almışlar..

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz ve muhterem ağabeyimiz Said!

**Evvelen**: Selam ve hürmetlerimizi arzederek hizmet-i Nuriyede muvaffakiyetler diler mübarek dualarınızı bekleriz.

**Sâniyen**: İstemiş olduğunuz fiyatsız 3 adet Sözü posta ile adresinize gönderiyoruz. Lemalar’ın cilt işi devam ediyor.

**Sâlisen**: Dün, yani 27/2/958 günü Ahmet Ağabeyimizi emniyete çağırıp biraz hasbihal ettiler. Risale ve mektup neşriyatından sorulmuş ve gayet dostane bir muamele göstermişler. Bir adet Lemalar’ı okumak için istemeleri üzere Ahmet Ağabeyimiz de hediye olarak vermiş. Bu meyanda nâşirini sorup sizin de adresinizi almışlar, bera-yı malumat bildiririz . Cümlenize ayrı ayrı selam ve hürmetler Aziz Ağabeyimiz.

*el-Bâkî Hüve’l-Bâkî*
*Kardeşleriniz*

(Leyle-i Miraç münasebetiyle Üstadımıza gönderdiğiniz mektubu da teksir ederek bazı yerlere gönderdik. Sizleri tebrik ederiz. Sırf kendi hoşumuza gittiği için neşrettik.)
