---
title: "Emirdağ-II 353 : Üniversite Nurcularının bir mektubu"
no: 353
id: "E2-353"
konu: "Üniversite Nurcularının bir mektubu"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 353 : Üniversite Nurcularının bir mektubu

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, zerrât-ı kâinatın dalgalanmaları adedince, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا ‬بِعَدَدِ‮ ‬اَمْوَاجِ‮ ‬ذَرّات ‬الْكَائِنَاتِ</p>

Çok aziz, çok müşfik, kurtarıcımız Üstadımız Efendimiz Hazretleri!

**Evvelen**: Sonsuz selam ve hürmetlerimizle beraber ramazan-ı şerifinizi ve bilhassa 25 seneden beri devam eden karanlık bir geceden sonra “Allahü Ekber” sadâlarıyla başlayan sabahınızı bütün ruh-u canımızla tebrik ederiz.

**Sâniyen**: Ey mücahid-i İslâm olan Üstadımız! Yakînen biliyor, inanıyor ve ilan ediyoruz ki: Bu asırda Kur’anın i’caz-ı manevîsinden süzülen ve bir şems-i manevî ve bir rahmet-i İlahî olan Risale-i Nur ve onun idamlara götürüldüğü, zindanlara atıldığı ve zehirler verildiği ve daima tarassud ve tazyik altında tecridler içinde konulduğu halde yılmadan, usanmadan, sabır ve sebatla çalışan, kahraman, vatan ve millet ve İslâmiyet kurtarıcısı olan müellifi Bediüzzaman Said Nursî Hazretleri olmasa idi, hiç bu günkü salah alâmetleri görülebilir mi idi? Hâşâ “Bu çöl kanununu kırk senede kaldırırız” deyip ezanı artık bir daha dirilmemek üzere mezara gömdüklerini söyleyenler, gazab-ı İlahî ile mahvoluyorlar.

<pre>
Müderrisin var mı senin? Bence o çoktan yürüdü
 
Haydi göster bakayım şimdi de İbn-ür Rüşd’ü
</pre>

<pre>
İbn-i Sina niye yok? Nerede Gazalî’yi görelim
 
Hani Seyyid gibi, Razî gibi üç-beş âlim
</pre>

<pre>
En büyük fazlınız bunların âsârından
 
Belki on şerhe bakıp bir kuru mana çıkaran
</pre>

<pre>
Yedi yüz yıllık eserlerle bu dinin hâlâ
 
İhtiyacatını kabil mi telafi? Aslâ!
</pre>

<pre>
Doğrudan doğruya Kur’andan alıp ilhamı
 
Asrın idrakine söyletmeliyiz İslâmı
</pre>

<pre>
Kuru dava ile olmaz bu fakat ilim ister
 
Ben o kudrette adam görmüyorum, sen göster
</pre>

diye ruhları ağlayarak felahı isteyen Mehmed Âkif’ler mezarlarından kalkıp hizmet-i Nuriyenin şahlanışını temaşa etselerdi, acaba böyle mi söylerlerdi? İslâm felsefesini hakkıyla bilen yoktur diye hayıflanan Ali Fuat Başgil’ler bu hükmü vermeden evvel etraflarını dikkatle tedkik etselerdi, şu son çeyrek asrın en kahraman bir mücahidini ve İslâm felsefesinin en ince noktalarına nüfuz eden ve onu gayet açık, kolay ve anlaşılır bir şekilde ehl-i İslâma Risale-i Nur gibi hârika bir eser külliyatıyla sunan Bediüzzaman Said-ün Nursî Hazretlerini göreceklerdi. Bu suretle ruhlarını sıkan elemler muhakkak ki dinecek ve çektikleri âhlar sevince kalbolacaktı. Bu gibi daha binlerle Nur hârikalarını bir çırpıda saymak mümkün, fakat ne çare ki bizim âciz kalemimiz bunları yazmağa müsaade etmiyor. Efendimiz! Dua ve himmet buyurun da iman ve Kur’an hizmetinde fedai olalım.

Üstadımız! El ve ayaklarınızdan sonsuz hürmetlerle öperiz efendimiz.

*Duanıza çok muhtaç*
*Üniversite Nurcuları*
