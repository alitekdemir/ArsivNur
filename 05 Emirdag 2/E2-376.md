---
title: "Emirdağ-II 376 : Salahaddin Çelebi’nin Necip Fazıl hakkında Üstada mektubu"
no: 376
id: "E2-376"
konu: "Salahaddin Çelebi’nin Necip Fazıl hakkında Üstada mektubu"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 376 : Salahaddin Çelebi’nin Necip Fazıl hakkında Üstada mektubu

<p class="takdim">[Salahaddin Çelebi’nin bu mektubunun bu parçası müjdelidir. Bera-yı malûmat gönderildi.]</p>

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Büyük müncî ve büyük dâhî, büyük mürşid, üstad-ı ekremimiz, efendimiz Bediüzzaman Hazretlerine! Dünya zulmeti dağılır gibi Allahu Zülcelal Hazretlerinin mukadder kıldığı semavî âyetlerden tereşşuh eden Risale-i Nur’un o mukaddes vazifeyi bihakkın yapmasından dolayı imanını nurlandıranların şükranlarını takdim etmekle, büyük kusurlarımın affını rica ederim.

1- Âlem-i İslâma ve Hristiyaniyete hakikat-ı Kur’aniyeyi ve şer’iyeyi ilân etmeye lâyık olan Ayasofya’nın tekrar câmi olması için Hacı Nazif Çelebi gibi zâtlar Fatih’in İstanbul’u zabtının beşyüzüncü yıldönümünde namaz kılmaya açılmasına çalışmaktadırlar. İnşâallah muvaffak olacağız.

2- Necib Fazıl, Risale-i Nur’un Sözler, Mektublar, Lemalar, Şualar gibi sünuhatla yazılmış âsârınızı aynen ve mektup ve saire lâhikalara ait kısımlarını da bugünkü edebiyatla yazabileceğini söyledi. Bu hususta Ziya Bey kardeşimiz de yazacaktır. Necib Bey diyor ki: “Üstad Hazretleri beni kabul etse idi, bu müsaadeyi verirdi” diyor. Bu kerreki istidâların suretlerindeki birkaç kelimeyi değiştirmekle Ziya Bey’in aynen yazılmasındaki ısrarına canı sıkılan Necib Fazıl’a, “Risale-i Nur’un eczalarında kelime değişikliği olmaz, fakat istidâda mana değişmemek şartıyla konabilir belki” diyor. Üstadın üslûbu hârikadır, fakat bugünkü münevver diye geçinen adamlar bu yazı Bediüzzaman’ın olmasına hayret edecek diye bir misalle beyan etti: Padişah güzel elbise giyer ve bir meclise gelir. Orada ecnebi ve sair firenk sefirler ve vükela, padişahın iskarpininin üzerinde bir iplik veya bir toz olsa yaver derhal onu alır. İşte bu misalle ne demek istediğini anlattı. Neticede size sorulmasına karar verildi.

3- Isparta’dan yirmi kadar Sözler geldi. Ciltlenip size takdim edilecek.

4- Bizim Cevşen-ül Kebir yazılmış, yalnız tab edilecektir. Şimdi kâğıt alacağım. Onbeş gün zarfında cilde gelir. Hemen size takdim edilecektir.

5- Ziya, Muhsin, Emin kardeşlerimiz Gençlik Rehberlerinin kâğıtlarının temini ile meşguldürler.

6- Câmi-ül Ezher’e ve Pakistan’a sefirine, Roma Vatikan Papa’ya birer Zülfikar hediye edilecektir.

7- Almanya’da Müslüman reisi Berlin Câmi imamına bir Zülfikar hediye edilmişti. Vasıta olan Hacı Bey söyledi: “Berlin Gazeteleri de gayet kıymettar olan Bediüzzaman Hazretlerinin Zülfikar’ı tayyare acentası Hacı Bey tarafından hediye edilmiştir” diye yazılmıştır.

8- Sebilürreşad ve Büyük Doğu, Risale-i Nur’un neşrinde büyük vazifelerini takdir ve tebrik ediyorlar. Şimdi de İslâm Nuru ismindeki bir mecmua çıkartılacak. Ziya ve Muhsin Beyler de alâkadardırlar.

Buradaki bütün kardeşlerimiz mübarek el ve ayaklarınızdan öperler. Duanıza muhtacız efendim hazretleri. Cenab-ı Hak ebediyen razı olsun sizden ve Risale-i Nur talebelerinden.

*Kusurlu ve günahkâr talebeniz*
*Abdurrahman Salahaddin Çelebi*

Üstad-ı fâzılanemiz, efendimiz hazretleri! Efendim, bu yazıdan sonra Câmi-ül Ezher’e kitaplar hareket etmiştir. Ve şunları gönderdik: Zülfikar, yeni gelen Sözler Mecmuası, Tarihçe-i Hayat, yeni huruf Küçük Sözler.

*Abdülmuhsin, Ziya, Emin*
