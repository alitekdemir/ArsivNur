---
title: "Emirdağ-II 364 : Elbette bu can çıkıncaya kadar o hizmete devam niyetindeyim (Hulusi)"
no: 364
id: "E2-364"
konu: "Elbette bu can çıkıncaya kadar o hizmete devam niyetindeyim (Hulusi)"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 364 : Elbette bu can çıkıncaya kadar o hizmete devam niyetindeyim (Hulusi)

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın ilmindeki adetlerce Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ بِعَدَدِ عِلْمِ اللّٰهِ</p>

Aziz ve muhterem ve mübarek ve müşfik Üstadım!

Risale-i Nur’un kahraman alemdarı, kıymetli emekdarı, Nurların münevver ve fedakâr hizmetkârı aziz ve muhterem kardeşim Hüsrev’in emirlerinize atfen Nurlardan münevver meyvecikler hükmündeki genç ve dinç nuranî azaların selim ve safi kalble Kuran’ın bu asırda devam eden i’caz-ı manevîsini gösteren ve faaliyet-i nuraniyelerini ilân eden ve bunları takdir ve hizmet-i Nuriyeye teşvik buyuran aziz ve muhterem ve mübarek ve müşfik Üstadımızın emirname-i cevabiyelerini, fariza-i haccın îfasından dönünce toplanmış bir vaziyette gördüm. Ne derece memnun olduğumu ve Hâlık-ı Rahîm’e ne kadar minnet ve şükran kulluğunu yapmaya mecbur bulunduğumu hissettim. Bu vecibeyi îfadan elbette âcizim fakat ebede kadar hayat yolumuzu nurlandıran dersleriniz bize felillahilhamd o aczden fütur değil, belki o aczi makbul bir şefaatçi yaptırıyor.

Umum kardeşlere ve hemşirelere hitap eden bayram tebriğinize, bilhassa ondaki şümullü mübarek duaya bütün ruh u canımla âmîn diyor ve mübarek Üstadıma ve bütün nurlu ihvana âcizane ve bilmukabele arz-ı tebrikât ve tâzimat eyleyerek, mübarek el ve ayaklarınızdan öpüyorum.

Ziyareti müyesser olan makamat-ı âliye-i mübarekede başta mübarek Üstadım olduğu halde bütün nurlu ihvanıma yine kemal-i acz ve noksanımla dualarda bulunmuş olduğumu arzeylerim. Mübarek dualarınıza çok muhtacım. Mütevaziane hâlî, lisanî ve kalemî hidemat-ı Nuriye aslî vazifemdir. Elbette bu can çıkıncaya kadar o hizmete devam niyetindeyim. Muvaffakiyeti Rahîm ve Kerim Rabbimden niyaz ederim.

*el-Bâkî el-Hubbu Fi’llâh*
*Âciz, bîçare, kusurlu, dualarınıza muhtaç*
*muhibb-i muhlisiniz*
*Hulusi*
