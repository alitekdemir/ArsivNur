---
title: "Emirdağ-II 485 : Tevafukata dair iki nükteciğin Hüsrev’e gönderilmesi"
no: 485
id: "E2-485"
konu: "Tevafukata dair iki nükteciğin Hüsrev’e gönderilmesi"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 485 : Tevafukata dair iki nükteciğin Hüsrev’e gönderilmesi

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Nur’un Kahramanı Hüsrev Kardeşim!

**Evvela:** Size müjde! Afyon mahkemesi (Müddeiumumî müstesna) müttefiken bütün Risale-i Nur’un beraetine karar vermişler. On güne kadar kararnamenin suretini de bize verecekler. Müddeiumumî temyiz ettiği için resmen onbeş gün kadar tehir etmiş. Onbeş güne kadar tam netice verecekler. Demokratların mühim bir kısmı Risale-i Nur lehinde olduğuna bazı emareler görüyorum. İnşallah yakında lakayt kısımları da Nurları iltizam etmeğe manevî mecburî bir ihtiyaç hissedecekler.

**Sâniyen:** Hüccetüzzehra’nın arabî kısmını size gönderiyorum.

**Sâlisen:** Yirmidokuzuncu Mektub’un tevafukata dair iki nükteciğini bugün gördüm. Bera-yı malumat size de gönderiyorum.

**Sual:** En büyük hakaik-i Kuraniye ve imaniye ile meşgul olduğun halde, neden onu muvakkaten bırakıp en ziyade uzak olan Kuran’daki huruf-u hecaiyenin adedlerinden ve sırlarından bahsediyorsun?

**Elcevab:** Çünkü o meşum zamanda, Kuran’ın bir temel taşı olan hurufuna şiddetli hücum ediliyordu. Ve o mübarek, kudsî ve herbiri ondan yüze ve bine kadar sevabı bulunan o harflerin tebdiline çalışıyorlardı.

- **İkinci Nükte:** Huruf-u Kuraniyenin tahrif ve tebdiline ve Kuran hattının latin hattına değiştirilmesine mukabil, Risale-i Nur hakikatlarıyla o dehşetli hatayı reddettiği aynı zamanda, Kuran’ın harflerindeki lemaat-ı i’caziyeyi göstermekle o belaya karşı müdafaa etmek hissi, tevafukat hakkında Said’in pek çok israfat ve tafsilata girmesini teşvik eden sebep ise, Kuran’la ve kıraatiyle meşguliyet bir ehemmiyetli ibadet olduğuna ve her harfin hiç olmazsa on sevabı olduğu gibi, harfleriyle bu nev iştigal dahi gayet şirin ve tatlı bir ilmî ve fiilî kıraat ve ibadet olduğuna Said’in kanaatıdır. Umuma selâm.

*el-Bâkî Hüve’l-Bâkî*
*Duanıza muhtaç hasta kardeşiniz*
*Said Nursî*
