---
title: "Emirdağ-II 665 : Hazret-i Seyda’nın medresesi hakkında Molla Sadreddin’e mektup"
no: 665
id: "E2-665"
konu: "Hazret-i Seyda’nın medresesi hakkında Molla Sadreddin’e mektup"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 665 : Hazret-i Seyda’nın medresesi hakkında Molla Sadreddin’e mektup

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Pek muhterem ve mübarek Sadreddin Efendi Hazretleri, aziz kardeşimiz!

Bu hafta içerisinde Hazret-i Üstadımız, Allame Said Nursi’nin yanında iken, çok defa sizden ve Said’den ve Hazret-i Seyda’nın medresesinden bahsederek tahsin ettiler. Size selamlarını tam zamanında ulaştıramayacağım için mektupla arz ediyorum.

Hazret-i Üstad buyurdular ki: “Ben o mübarek medresenin talebesiyim. Hazret-i Seyda, son nefesini vereceği anda talebe-i ulumun ruhunu kabzeden meleği istemesi ve aynen Risale-i Nur’un mesleğinin bir nevinde hareket etmesi gibi acib bir temayüzü vardır. Bugün hem Anadolu’da hem alem-i İslam’da çok geniş bir dairede envar-ı imaniyeyi neşreden ve talebe-i ulumun kıymetini ilan eden ve Kur’an hakikatlerini ders veren Risale-i Nur, o medresenin de mahsulü olması cihetiyle umum alem-i İslam’daki bu büyük hayr-ı azimden ve neşr-i hakikat-i imaniyeden, büyük hisseleri vardır. Şeref onlarındır. Ben her sabah o medresenin üstadlarını, talebelerini, Şeyh Masum’u ve Sadreddin’i dualarımda ve manevi kazançlarımda hissedar ediyorum.”

“Arabi mesnevi-i Nuriye’de, Hubab risalesinde, medeni mü’min ile medeni kafirin muvazenelerine dair mühim bir bahiste medeni mü’mine misal ve numuneyi Nurşin medresesinden aldıklarını, ve parçayı size okumaklığımı, Şark ulemaları içerisinden sizin çıktığınızı ve Cenab-ı Hakk’a şükrettiğini” söylediler ve size söylemekliğimi ve bunları aynen Nurşin’e bildirmenizi bana emrettiler. Ben de size arz ediyorum.

Mektup yazdığınızda bizlerden de pek çok hürmet ve selamlar arz etmenizi istirham ederiz. Evet biz Üstadımızın dersinden ve Risale-i Nur’dan ve Üstadımızın Tarihçe-i Hayatından yakinen anlamışız ve bilmişiz ki, Cenab-ı Hak, nihayetsiz rahmetiyle Anadoluda ve alem-i İslamda ve beşeriyette, Kur’an hesabına ve Kur’an namına hareket eden ve Kur’an’ın bayrağını dalgalandıracak akıl ve kalblerde din-i İslam’ın hakikatlerini yerleştirecek olan nurlu bir Kur’an tefsirini ve muazzam bir din ve iman kahramanını o muhitten, bulunduğunuz yerlerden ihsan etti. Üstadımız Hazretleri çok defa hem senelerdir kerratla o mübarek medreseden sitayişle bahseder. Bütün Nur Talebelerinin kalplerinde o mübarek medreseler, nurlu birer irfan ocağı halinde bilinmektedir. Hem inşaallah o medreseler kendi öz malları olan Risale-i Nur’u tam elde ederek, medar-ı iftihar hizmet-i diniyelerinde muvaffakıyetler dileriz. Sizlerin umumen ellerinizden öperiz.

*el-Bâkî Hüve’l-Bâkî*
*Kusurlu*
*M. Sungur*

![[E2M-665-MollaSadreddin1.jpg|300]]
![[E2M-665-MollaSadreddin2.jpg|300]]


Mektubun orijinali
