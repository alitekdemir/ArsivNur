---
title: "Emirdağ-II 778 : Üstadımız bütün Ankara’daki işleri size havale ediyor"
no: 778
id: "E2-778"
konu: "Üstadımız bütün Ankara’daki işleri size havale ediyor"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 778 : Üstadımız bütün Ankara’daki işleri size havale ediyor

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz, sıddık kardeşlerimiz Said, Atıf, Salih!

Binler selam eder hizmette muvaffakiyetler dileriz. Üstadımız Lemalar mecmuasının neşri için tayin parasından bin lira (1000) Ahmet kardeşimizle gönderdi. Lemalar bir cilt olacak. Eğer Lemalar’dan sonra Mektubat’ı da neşredecek olursanız o dahi bir cilt olarak ve içine başka (İşarâtü’l-İ’caz, Hutbetü’ş-Şâmiye vesaire gibi) bir şey idhal edilmeden bir cilt halinde neşrolunsun. Üstadımız bütün Ankara’daki işleri size havale ediyor. Bu hususta daha fazla istişare edilirse Üstadımız belki “ihtilaf var” diye üzülecek ihtimali var. Kalpler dolusu selam..

*el-Bâkî Hüve’l-Bâkî*
*Kardeşleriniz*
*Tahiri, Zübeyir, Ceylan, Bayram*
