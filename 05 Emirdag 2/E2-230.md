---
title: "Emirdağ-II 230 : Üstadın Emirdağı’na teşrifi münasebetiyle Zübeyir’in mektubu"
no: 230
id: "E2-230"
konu: "Üstadın Emirdağı’na teşrifi münasebetiyle Zübeyir’in mektubu"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 230 : Üstadın Emirdağı’na teşrifi münasebetiyle Zübeyir’in mektubu

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, sıddık, kahraman ağabeyim!

**Evvelen:** İstifsar-ı hatırla arz-ı hürmetler eder, ellerinizden öperim.

**Saniyen:** Ankara işini Çalışkanlar görecek. Benim gitmeme lüzum kalmadı.

**Sâlisen:** Hazret-i Üstadımız tashihatta ilave buyurdukları hâşiye ve nükteler ve müdafaattaki bir-iki sehvi havi bir pusulayı takdim ediyorum. Hazret-i Üstadımız dün Emirdağı’na teşrif buyurdular. Bendeniz mahkeme gününü burada bekleyeceğim. Az da olsa bu ayrılık çok acı geldi. Mübarek odasına çıkamıyorum. Ancak namazı orada teessür ve yeis içinde kılıyorum. Emniyete haberleri olsun kabilinden gideceğini söylediğim zaman şöyle dediler: “Hoca Efendi’nin hiç bir şeyine müdahaleye kanunen hakkımız yoktur. Türkiye’de 63 vilayet var. Arzu ettiği vilayete ve kazaya gider.”

Kahraman ağabeyim. Dua ve himmetinizi yalvarırım. Bu kadar aceleyle yazabildim. El ve ayaklarınızdan öperim. 3.12.1949

*Çok kusurlu biçare*
*Zübeyr*

Mahkeme bu ayın ondördündedir. Evvelki mektupta herhalde yanlış arzettim. 14/12/1949 günüdür.
