---
title: "Emirdağ-II 583 : Almanya’ya gönderilecek Lemalar Mecmuası"
no: 583
id: "E2-583"
konu: "Almanya’ya gönderilecek Lemalar Mecmuası"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 583 : Almanya’ya gönderilecek Lemalar Mecmuası

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz kardeşlerimiz!

Size bugün ehemmiyetli bir vazife-i nuriyeyi iştirakiniz için gönderiyoruz. Almanya’dan el yazısı olarak Lemalar Mecmuası’nı istemişler. İnşallah o memlekette pek büyük bir fütuhat-ı imaniyeye vesile olacak. Üstadımız sizlerin de ismini zikrederek taksim edilmesini emir buyurdu. Biz de kâğıdıyla birlikte gönderdik. Pek acele; o nisbette de sıhhatli ve güzel olacak. Gelecekler olursa bu vazifenin hitamına kadar tehir edilse münasiptir. Siz Halim ve Halil kardeşlerimiz hatta Terzi Sadık ve Raşid kardeşlerimiz ve daha münasip gördüğünüz kardeşlerimiz; müsveddelerin taksimi derecesine göre yaparsınız. Bizde Lemalar var idi. Ondan da bakarsınız, tashihlidir. Bütün kâğıtları sizdeki iplikli mistara göre çizdikten sonra kardeşlerimize öyle veriniz. Cümlenize binler selam eder muvaffakiyetler diler dualarınızı bekleriz.

*el-Bâkî Hüve’l-Bâkî*
*Kardeşleriniz*
