---
title: "Emirdağ-II 781 : Ziya ve Abdülmuhsin’e mektup"
no: 781
id: "E2-781"
konu: "Ziya ve Abdülmuhsin’e mektup"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 781 : Ziya ve Abdülmuhsin’e mektup

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا</p>

Sevgili Kahraman Kardeşlerimiz Ziya ve Abdülmuhsin! Sevgili Üstadımızın, hürmet ve selam ile el ve ayaklarından öperiz.

**Evvelen**: Gönderdiğiniz mektubunuzu aldık. Mübarek Üstadımızın rahat ve memnun olduklarına çok sevindik.

**İkincisi**: Baş Vekil’e ve yeni İstanbul’a gönderilmek üzere Selçuk Bey’in yazdığı yazılarını gönderiyoruz. Baş Vekil’e gidecek yazıyı sevgili Üstad tensib buyururlarsa geri buraya gönderiniz. Biz de istid’a olarak verelim. Hem mübarek bir kardeşimiz ve Nurun müdakkik ve muhakkik bir şakirdi olan halis kardeşimiz Abdünnur’un yazdığı ve Hür Adam’a gönderdiği yazısını da takdim ediyoruz. Yeni çıkan Büyük Cihat Gazetesi, 47. sayısı, Hazret-i Üstad’ın evvelce yazdıkları ve Sebilürreşad’da neşredilen “Hakikat Konuşuyor” adlı yazıyı aynen neşretmiştir.

**Üçüncüsü**: Bizim tayin paramız bir ay kadar evvel iki aylık Üstadımız göndermişlerdi, daha bir ay oldu.

**Dördüncüsü**: Şimdilik bu kadar arz ediyoruz. Manevi hastalığımızın ziyade olması sebebiyle bu nakıs ve sönük konuşmamıza mukabil muhlis, fedakar ve inşallah yeni yeni kahramanlar zuhur edip parlak ve mükemmel konuşacaklar diye Rabbimizden ümit ediyoruz. Başta sizler olarak bütün kardeşlerimize hürmet ve selam.

*el-Bâkî Hüve’l-Bâkî*
*Kusurlu Kardeşleriniz*
*Abdullah ve Kardeşleri*

Aziz Kardeşlerimiz!

Talebeler müdafaatında bulunan Ahmet Feyzi ağabeyimizin müdafaatını size gönderiyoruz. Münasip ise Hür Adam’da neşredilsin. Yeni harf sizde varsa siz isterseniz Hür Adam’a veriniz. Hem başkaca Efendimiz Hazretlerinin emirlerini de bekliyoruz.

***

1. Mektub’un elyazma nüshası..
![[Emirdag2-781-Abdulmuhsin-ve-Ziyaya.jpg|300]]

