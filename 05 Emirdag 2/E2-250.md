---
title: "Emirdağ-II 250 : Tahir eş-Şuşî’nin, İşaratü’l-İ’caz tefsiri hakkında mektubu"
no: 250
id: "E2-250"
konu: "Tahir eş-Şuşî’nin, İşaratü’l-İ’caz tefsiri hakkında mektubu"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 250 : Tahir eş-Şuşî’nin, İşaratü’l-İ’caz tefsiri hakkında mektubu

<p class="takdim">Rahman ve Rahîm sıfatlarıyla mevsuf olan Allah’ın ismiyle başlarım.</p>

Hâdim-i Kuran olan büyük hocam Molla Said Bediüzzaman’ın huzur-u sâmisine! Cenab-ı Hak ömür ve afiyetinizi ve nef’inizi ziyade etsin. Şerif olan parmaklarınızı öptükten sonra:

Muhakkaktır ki; Allahu Teala Hazretleri, nazîri olmayan İşaratü’l-İ’caz fî Mazanni’l-Îcaz tefsirinizle benim üzerime in’am ve ihsanını yağdırdı. Bu tefsirden büyük halavet ve son derece sevinçler buldum. Allah için çalışmış olduğunuzdan atayâ-yı cezîlenizi de Allah verecektir. Bu öyle güzel üslup ile bir heyet ve zinette, yekta bir tefsirdir ki; bir olan Allahu Teala ve Tekaddes Hazretlerinin parlak ve geniş ve müstakim yolunda olanların, bunu mütalaa edenler için, üç cihetle nizam ve intizamlı olup, kesretli nükteler hatırlatmakta ve en garip işaretlerle hakaiki açmakta ve esrar keşfetmektedir.. O ise, bütün fenlerin ruhu mesabesinde olan hak ve hakikat cihetinden, bu tefsir bütün bunlarla latif ve zarif ibarelerle ulvî ve tatlı terkiblerle telif edilmiş ve ilmin kapalı ve düğümlü noktalarını aydınlatmış ve halletmiştir.

Elhasıl: Bu tefsir baştan nihayete kadar güzel sıfatlarla vasıflanmış olmasından dolayı, Allah’ın ism-i a’zamıyla ve Resul-i Ekrem’in (A.S.M) ve âl ve ashabının yüzü suyu hürmetine isterim ki; onlara salat ve selam etsin. Size de Hazret-i Allah daima iyilik ve ihsanda bulunsun.. Nasıl ki onun size, ettiği iyilik ve ihsan ile bizlere büyük bir fazilet ve iyilikte bulunmuş olmakla, bu tefsir-i mübarekin bu tarz ve bu minval üzere telif ve ikmali yapıldığı gibi, bizde de bulunmasını ve bu mübarek tefsirin bize de gelmesi icabettiği halde, nasıl gelebileceğini ve onu tekrar tab ettirmenin mümkün olup olmayacağını istirham ederim.

İstediğimiz bu faydaların ikmali için ve onunla Kuran’a hizmet ve ümmet-i Muhammed’e menfaat vermek için ve Cenab-ı Hakk’ın	<span class="arabic" dir="rtl" title="Meal: “Kendilerine rızık olarak verdiğimizden de Allah yolunda harcarlar.”">وَمِمَّا رَزَقْنَاهُمْ يُنْفِقُونَ</span>(Bakara Sûresi, 2:3) âyet-i celîlesi emri mucibince amel etmek için, delalet buyurmanızı diliyoruz. Bu tefsiri her gören ve işiten almak istemektedir. Dost ve kardeşler arasında bu tefsirin işitilmesi ve yayılması için kendi hattımla iki nüsha yazdım, çok dikkat ve itina ile emek verdim. Bize göre bu tefsirden bir nüshayı bulup elde etmek demek, misli olmayan bir nadide cevhere muvaffakiyet demektir.

Netice-i meram: Gece gündüz mektubumun cevabına muntazırım. Daha fazla uzun kelam ile sizi rahatsız etmek istemedim. Lakin tekrar edeyim ki; ifrat derecede şevk ve muhabbetim şu tefsirin neşriyle Âlem-i İslamın menfaat-yâb olmasıdır. Bu sözümün sıdkına vekilim Allah’tır, Ona malumdur. Dualarınızı umarak, üzerinize selamlar deyip sözümü hatmediyorum efendim.

*el-hâdimü’l-muhlisü’ş-Şûşî*
*İmam-ı karyet-i Sosan*
*Tahir eş-Şuşî*
*Irak-Akra*
