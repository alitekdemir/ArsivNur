---
title: "Emirdağ-II 322 : Hüsrev’in, Nur faaliyetleri hakkında mektubu"
no: 322
id: "E2-322"
konu: "Hüsrev’in, Nur faaliyetleri hakkında mektubu"
bolge: "Emirdağ"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 322 : Hüsrev’in, Nur faaliyetleri hakkında mektubu

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Çok sevgili, çok kıymetli, çok aziz, çok mübarek Üstadımız Efendimiz!

**Evvelen:** Îd-i adhâmızı ve <span class="arabic" dir="rtl" title="Meal: “Tan yerinin ağarmasına andolsun. On geceye andolsun.” Fecr Sûresi, 89:1-2">وَالْفَجْرِ؛ وَلَيَالٍ عَشْرٍ</span> senasına mazhar gecelerimizi tebrik eden.. ve şiddetli hastalığınıza şifa duası isteyen.. ve komünizm mefkûresi ile sefahate ve dinsizliğe düşen gençliği düştükleri felaketten birdenbire çeviren.. ve hakiki saadeti gençliğe telkin eden Gençlik Rehberi hakkında Nur’un çok parlak fütuhatına sed çekmek gayesiyle yazılan vukufsuzların raporlarının bera-yı malumat bize gönderildiğini bildiren.. ve bu haksız zulümkâr rapora Nurcuların itiraz etmelerini emreden.. ve yazılacak itirazda “Rehberde dini siyasete alet etmek ihtimali var” demelerine mukabil, “Kanun namına kanunsuzluk ettiklerini ve adliyede adalet hesabına dehşetli zulüm ettiklerini ve adli vazifelerini dinsizliğe alet etmek istediklerinin” delilleriyle isbat ederek o vukufsuz ehl-i vukufun susturulmasını emreden mübarek mektubunuz, ve beraberinde Hutbetü’ş Şamiye’nin 3. Kelimesi’ne yazılacak haşiyeyi ve Rehber hakkında ehl-i vukufun hakikaten vukufsuzluklarını gösteren haksız raporlarını aldık.

**Saniyen:** Emirdağ Nur kahramanlarının vukufsuz ehl-i vukufun raporlarına cevaben yazdıkları güzel itiraznamelerini aldık. Siz sevgili Üstadımızın bayram tebriklerini, 3. Kelime’ye ait 35 senedir siyaseti terk ettiğinize dair haşiye ile birlikte teksir edip lahikalarımıza kaydederek hemen neşrettik. Arkadaşlarımıza tamamen gönderdik. Bugün de ehl-i vukuf raporlarıyla Emirdağ Nur kahramanlarının bu rapora yazdıkları itiraznamelerini teksir edip lahikalarımıza kaydederek ba’de’t tashih arkadaşlarımıza gönderdik.

**Salisen:** Eskişehir Nur kahramanlarının Nurların menbaı siz kıymettar Üstadımızdan aldıkları feyizle yazdıkları uzun ve güzel ve gayet yerinde itirazlarını üç gün evvel aldık. Bu itiraznamenin de teksir ve neşrini siz sevgili Üstadımız emrettikleri bildirildiği için şimdi halen bu itirazname teksir edilmektedir. Teksir hitamında tamam olarak birkaç gün sonra arkadaşlarımıza gönderilecektir.

## Sevgili Üstadımıza maruzatlarımız şunlardır.

**Evvelen:** Şifahi emirleriniz üzerine Hutbetü’ş Şamiye’nin bir hafta evvel teksirine başlanılmıştır. Hutbetü’ş Şamiye’nin her bir sahifesinden yüzer adet fazla çıkarılmaktadır. Hutbetü’ş Şamiye’nin 3. Kelime’sine yazılacak haşiye irae edilen mahalline yazılmıştır. İki gün evvel aldığımız Hutbetü’ş Şamiye’nin Zeylinin Zeyli şimdi teksir kağıdına yazılmaktadır. Siz sevgili Üstadımızın emirleri üzerine bu Zeylin Zeyli; hem Mektubat’ın sonuna Hutbetü’ş Şamiye’nin nihayetine ilhak edilecek hem de fazla çıkarılması emir olunan Hutbetü’ş Şamiye’ye ilave edilecektir. Hutbetü’ş Şamiye’nin çıkarılması tamam olunduğunda derhal siz sevgili Üstadımıza bir nurcu ile takdim edilecektir.

**İkincisi: **....... Süleyman Efendi, beş takım teksir mahsullerini beraberinde alarak Mersin’e müteveccihen iki gün evvel hareket etmiştir.

**Üçüncüsü:** Eskişehir Nur kahramanlarına teksir edilmesini siz mübarek Üstadımızın emir verdikleri birden ona kadar Lem’alar’ın Eskişehir’de bulunmadığı bize bildirilmiş olmakla siz kıymettar Üstadımızın tashih edip Eskişehir’e göndermeleri için birden onuncu dâhil olmak üzere Lem’alar posta ile terzi Raşid adresine bir gün evvel posta ile gönderilmiştir.

**Dördüncüsü:** İnebolu kahramanlarının teksir ettikleri Zühretü’n Nur’dan bize 150 adet göndermişler. Çok güzel yazılmış bir mikdarını Hutbetü’ş Şamiye ile birlikte siz sevgili Üstadımıza takdim edeceğiz inşaallah.

**Beşincisi:** Birisi Bağdat, birisi el-Kerh, birisi Erbil, birisi Kerkük, birisi Basra’ya olmak üzere beş tanesi Irak’a; birisi Şam’a; birisi de Mısır’a Kahire’ye olarak siz sevgili Üstadımızdan aldığımız mektublar üç dört posta evvel gönderilmeğe başladığını ve halen siz mübarek Üstadımızdan aldığımız mektubların suretlerini 44 merkeze göndermekte olduğumuzu bera-yı malumat arz ediyoruz. Hem elimizde mevcud Nur’un bir kısmının beraat vesikalarından iki tanesini birlikte takdim ediyoruz.

Isparta Medresetü’z Zehra’sı Nurcuları; bizler dâmenlerinizden dest ve kademlerinizden öperek, hastalığınıza şifa duası etmekte olduğumuzu ve mübarek geçmiş bayramınızı tekrar tebrik ettiğimizi ve siz kıymettar Üstadımızın dualarını istemekte olduğumuzu arz ediyoruz. Sevgili Üstadımız Efendimiz Hazretleri...

*el-Bâkî Hüve’l-Bâkî*
*Çok kusurlu talebeniz*
*Hüsrev*
