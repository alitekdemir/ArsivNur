---
title: "Emirdağ-II 581 : Urfa Nur Talebelerinin, Emirdağı’ndaki yangın münasebetiyle bir mektubu"
no: 581
id: "E2-581"
konu: "Urfa Nur Talebelerinin, Emirdağı’ndaki yangın münasebetiyle bir mektubu"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 581 : Urfa Nur Talebelerinin, Emirdağı’ndaki yangın münasebetiyle bir mektubu

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Çok aziz, çok kıymetli, çok muhterem, pek çok müşfik Üstadımız Efendimiz Hazretleri!

**Evvelen:** Pek çok selam ve hürmetler ederek mübarek, nurlu el ve ayaklarınızdan öperek dualarınızı istirham edip kusurlarımızın afvını niyaz edip yalvarırız.

**Saniyen:** Emirdağı’ndaki yangından zarar gören musibetzedelere bir teselli ve teşekki yerine bir teşekkür ve sabır etmeğe dair bir hakikat-i nuriyeyi beyan eden, nurun talebelerinin yazdığı mektubu aldık. Hakikaten sevgili Üstadımız biz de bu yangından pek müteessir olduk. Başta siz sevgili ve aziz Üstadımıza, bütün kardeşlerimize kazânız mübarek olsun deriz.

Fakat mektubta da beyan buyrulduğu üzere sadaka-i makbule hükmünde olup büyük bir musibeti def eden ve izn-i ilahi ile pek şiddetli iken hafif geçen bu musibet, katiyen şek ve şübhe bırakmıyor ki; Risale-i Nur’un hürmetine ve bereketine ve onun makbuliyetine işaret olup halas etmesi.. ve hem Cenab-ı Hakk zahiren gelen bu musibet içinde rahmetin pek çok tecelliyatını gösteriyor ki; Risale-i Nur’un da pek geniş ve pek azim ve pek vüsatli ve muhit bir dairede fütuhat ve intişarına bir alamet ve işarettir.

Ve Rehber’in müsaderesi için gösterilen bahaneleri reddeden avukat Mehmed Mihri’nin pek güzel müdafaasını ve Başvekil’in Konya’daki nutkuna dair hakikatli bir açıklamasını havi olan mektubları aldık. Ve istinsah ederek kardeşlerimize gönderdik.

**Salisen:** Pek kıymetli ve aziz Üstadımız! Burada Risale-i Nur’a ve intişarına muarız olup neşrine mani olmak maksadıyla çalışan kimseler ve Vali ve Emniyet Müdürü’ne aynı günden bir gün sonra buradan gitmelerine emir gelmiş. Ve tedbir ve planları da inşaallah akim kalacak ve kaldı.

**Rabian:** Bütün muhabere ettiğimiz kardeşlerimiz ve Nur’un masum talebeleri ve Risale-i Nur’un hizmetinde bulunan kardeşlerimiz ve umum Urfa halkı sizlere pek çok selam edip dualarınızı isterler. Ve ellerinizden öperler. Ve Risale-i Nur’un hizmetinde sadakatle bulunan genç kardeşlerden olan Bekir de ayrıca selam ve hürmetler ederek ellerinizden öper.

Tekraren el ve ayaklarınızdan öper dualarınızı istirham ederiz pek aziz ve çok kıymetli Üstadımız Efendimiz Hazretleri.

*el-Bâkî Hüve’l-Bâkî*
*Duanıza çok muhtaç, çok kusurlu*
*Urfa Nur Talebeleri*
