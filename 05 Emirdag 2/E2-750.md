---
title: "Emirdağ-II 750 : Sami Bey! Üstadımızın evrakları daha temyize gitmemiş"
no: 750
id: "E2-750"
konu: "Sami Bey! Üstadımızın evrakları daha temyize gitmemiş"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 750 : Sami Bey! Üstadımızın evrakları daha temyize gitmemiş

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Sevgili, kahraman kardeşim, nur efesi Sami Bey!

**Evvela:** Evvelce Alamescid’de imam duran ve Afyon hapsinde beraber bulunduğumuz ve Çalışkanlar ile beraber tahliye edilen İbrahim Edhem Talas’ın adresini biliyorsanız acele bize bildiriniz.

**Saniyen:** Mümkün olursa Denizli’ye gidiniz veyahut Yusuf Çakır’a bir mektup yazınız. Deyiniz ki, “Afyon’daki nurcuların avukatı Ahmed Hikmet Bey temyizde duruşmada kendisine lazım olacağı için Denizli ehl-i vukuf raporunun tasdikli bir suretini ve Denizli mahkemesinin iadesine karar verdiği risalelerin isimlerini havi tasdikli bir listesini istemiş” dersiniz. Denizli kardeşlerimiz bu iki sureti çıkartıp tasdik ettirdikten sonra ya sana göndersinler veyahut bana göndersinler. Veyahut Afyon’a Ahmed Hikmet Bey’in adresine göndersinler.

Sevgili kardeşim! Üstadımızın evrakları daha temyize gitmemiş. Aydın’daki Ali Akdağ ile İbrahim Edhem Talas’a Afyon mahkemesinin kararı daha tebliğ edilmemiş. Bu iki kardeşimize tebliğat yapılmadıkça temyize gönderilemezmiş. Üstadımız ve hem hapiste kalan kardeşlerimiz çok müteessir oluyorlarmış. Bunları acele istesinler diye haber göndermişler. Eğer Denizli’ye sen kendin gidebilirsen daha iyi edersin. Ben Denizli kardeşlerimize mektup yazacaktım. Sarih adreslerini bilmiyorum. Neticenin acele bildirilmesini rica eder, hürmetlerle selamlar eder. Oradaki kardeşlerimize dualar ediyorum, sevgili fedakar kardeşim.

*Kusurlu kardeşiniz*
*Hüsrev*

***

1. Hüsrev Altınbaşak’ın yazdığı mektubun orijinali.
![[Emirdag2-750-SamiTuzun-Page1.jpg|300]]
![[Emirdag2-750-SamiTuzun-Page2.jpg|300]]

