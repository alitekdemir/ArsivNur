---
title: "Emirdağ-II 740 : Mehmed Kayalar’ın mektubu & Bir Rüya & Bir şiir"
no: 740
id: "E2-740"
konu: "Mehmed Kayalar’ın mektubu & Bir Rüya & Bir şiir"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 740 : Mehmed Kayalar’ın mektubu & Bir Rüya & Bir şiir

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Çok mübarek, çok sevgili ve çok müşfik ve muhterem Üstadım Efendim Hazretleri!

**Evvelen:** Bütün kardeşlerim namına da olmak üzere kemal-i muhabbet ve ihtiram ile mübarek el ve ayaklarınızdan öper mübarek vücudunuza sıhhat ve afiyetler ve uzun ömürler acizane niyaz eyleriz efendim.

**Saniyen:** Evvelki mektubumda arz ettiğim vecihle dört arkadaşımla birlikte Diyarbakır’da mevkuf bulunuyoruz. Mevkufiyetimiz muhitte ve etrafta Nurlar için pek harika inkişaflara vesile oldu. Kardeşlerimizin sebat ve azimleri -Elhamdulillah- fevkaladedir. Buranın müddeiumumileri Halk Partisi nam ve hesabına ve dalalet hesabına aleyhimize çalışıyorlar. İnşaallah hüsrana uğrayacaklar. Sevgili Üstadımın mübarek duasıyla. Bu medrese-i Yusufiye’de yazılan bir nazım parçasını huzur-u kerametâbınıza hürmetle ve tazim ile arz ederim.

**Salisen:** Hani kazasındaki Hacı Mahmud kardeşimizin bir rüyasını kemal-i hürmetle edeb ve hürmetle arz eylerim Efendim.

*el-Bâkî Hüve’l-Bâkî*
*Duanıza pek muhtaç biçare fakir ve aciz talebeniz*
*Mehmed*

### Hanili Hacı Mahmud kardeşimizin gördüğü müjdeli rüyası

Gördüm ki: Geniş bir sahranın orta yerinde muazzam bir ateş yanıyor. Etrafında büyük bir cemaat saf halinde çevrilmiş gördüm. Tam ateşin yanında nurani yüzlü muhteşem bir zat duruyor. Uzunca bir mızrak elinde ve ateşi topluyor. O mübarek zatın Üstadımız Bediüzzaman Hazret-i Said Nursi olduğunu iyice bildim. O esnada sevgili Üstadımız dönüp “Bu ateşe gönüllü olarak atan var mıdır?” diye hitabında bulundu. Kimse cevap veren olmadı. Ben o saf halindeki cemaati yararak sevgili Üstadımıza yaklaştım ve dedim ki "Sevgili Üstadım Allah’dan emirsiz ağaçtan yaprak düşer mi. O ateşin içine girerim." dedim. O ise “yok” dedi “girme.” Ondan sonra bir de bakdım ki ben evdeyim. Baktım odamın penceresi açıldı. Nurani üç zat içeriye teşrif buyurdular. Geçip sedire oturdular. Sağ köşede oturan zatın mübarek yüzü güneş gibi parlıyordu. Ortada yine nurani bir zat oturuyor. Baktım sağındaki mübarek zat öksürdü. Beyaz gül gibi yuvarlak bir şey ağzına geldi. Yanındakine dedi ki "Aç ağzını." O ise açtı. Bu mübarek zat o yuvarlak gül gibi şeyi o yanındaki zatın ağzına attı. Ben de ayakta bu hali müşahede ediyorum. O son köşede oturan öbür mübarek Zat bana hitaben "Bu zatları tanıyor musun?" "Hayır." dedim. “İşte” dedi “Sağdaki güneş gibi parlayan mübarek Zat ise, Fahr-i Kâinat Aleyhissalatu Vesselam’dır. Yanındaki Üstad Bediüzzaman Hazretleri’dir. O gül ise Nur-u Muhammedî’dir (A.S.M.)” O aşkla uyandım.

<p class="takdim">[Dinsizlerin, canavarları iğrendiren iftira ve tertibiyle hapsimize vesile olması münasebetiyle yazıldı.]</p>

<pre>
Görmemiş tarih-i âlem böyle zalim bir eli
 
Şermsâr ettin adüvv-ü cevrinle hep müstakbeli
</pre>

<pre>
Sinemi açtım, cefanın tiki incitmez beni
 
Görmüşüm zira cefa damında cennet gülşeni
</pre>

<pre>
Hapsi, zindanın kelepçen ruhuma taç serir
 
Zulm-ü bîdadın be gaddar cehdime revnekdar verir
</pre>

<pre>
Tığ-ı zulmün dam-ı celladın cefan bilmem ne ise
 
Hapis, zindanın bize daru’l-ilim bir medrese
</pre>

<pre>
Din için ettik feda can, hanuman, evlad biz,
 
Dökse gök, fışkırsa mevt dalgalar zemin ateş deniz.
</pre>

<pre>
Tarumar oldun sükutumdan hitab etmeden,
 
Söyle hain söyle kıvranman telaşın hem neden.
</pre>

<pre>
Mansıbın, arzun ve rütben ızz-i câhın esfeli,
 
Hizb-i Kur’an’dan behey zalim çek o bedbaht eli
</pre>

<pre>
Sayhasından azmimin mevcler saçar umman-ı dil
 
Böyle ummanlarda seyran ey zelil haddin değil
</pre>

<pre>
Dehşetin zulmün cefan bu azmime şiddet katar
 
Yelkeni kopmuş gemin haşmetli mevcimden batar
</pre>

<pre>
Kafir etmez zulmünü hatta o cani eşkiya
 
Bir kızarmaz yüz ki beklenmez hayasızdan haya
</pre>

<pre>
Bahr-i bîdad zulüm istibdad elhak çiğnerim
 
Hakka nazır, hak natık, hak ilan eylerim
</pre>

***
[^1]: Ben diye hitablarım bizi göstermek içindir. Risale-i Nur’un şahsiyet-i maneviyesini kastediyorum.
