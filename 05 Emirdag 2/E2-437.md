---
title: "Emirdağ-II 437 : Ankara nur faaliyetlerinin Üstada bildirilmesi"
no: 437
id: "E2-437"
konu: "Ankara nur faaliyetlerinin Üstada bildirilmesi"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 437 : Ankara nur faaliyetlerinin Üstada bildirilmesi

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Çok sevgili, çok aziz üstadımız efendimiz hazretleri!

İstifsar-ı hatırla mübarek ellerinizden öpüyoruz. Bu mübarek aylarda dualarınıza daha çok muhtaç olduğumuzu arzediyoruz.

**Evvela:** Buradaki âciz kusurlu talebeleriniz ruh-u canımızla mübarek Ramazan-ı Şerifinizi tebrik ve tes’îd ediyor, emsal-i kesîresiyle saadetler içinde vâsıl olmamızı Cenab-ı Hak’tan niyaz ediyoruz.

**Sâniyen:** Sevgili Üstadımızın işaretleri üzerine hem kanunî salahiyetimiz hem haddimiz olmadığı halde mektubu aldıktan bir gün sonra İstanbul’daki makam-ı aidine suretini takdim ettiğimiz şekilde itiraz eyledik.

**Sâlisen:** Mehmed Mihri Bey’e de yine suretini leffen gönderdiğimiz mektupla birlikte iddianamenin de bir suretini çıkartarak gönderdik.

**Râbian:** İddianamenin hem eski yazı suretini hem yeni huruf aslı hem Mehmed Mihri Bey’e hem İstanbul Mahkemesine gönderdiğimiz parçalar, sevgili Üstadımıza leffen gönderilmiştir. Mahkeme-i Kübra’ya Şekva’lar mebuslara gönderilmekte berdevamdır. Derin hürmetlerimizle Üstadımızın ellerinden ve ayaklarından öpüyoruz.

*el-Bâkî Hüve’l-Bâkî*
*Kusurlu talebeleriniz*
*Ceylan, Sungur, Abdullah, Ziya*
