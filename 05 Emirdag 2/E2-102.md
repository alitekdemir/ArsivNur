---
title: "Emirdağ-II 102 : Samsun Mahkemesi’nden gelen tebliğnâmeye kısaca cevap"
no: 102
id: "E2-102"
konu: "Samsun Mahkemesi’nden gelen tebliğnâmeye kısaca cevap"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 102 : Samsun Mahkemesi’nden gelen tebliğnâmeye kısaca cevap

Samsun’dan gelen tebliğnâmeye karşı kısaca cevabımı Samsun Heyet-i Hâkimesine takdim ediyorum.

**Birincisi:** Ben makalemi kendim göndermemişim. Bütün buradaki dostlarım biliyorlar.

**İkincisi:** Benim gizli düşmanlarımın suikastıyla zehir tesemmümü ile şiddetli hastalığımdan yanımdaki camiye on defada ancak bir defa gidebiliyorum. Bu Samsun Mahkemesini yakınımızdaki Eskişehir’e naklini kanunen talep ediyorum.

**Üçüncüsü:** “Dini siyasete alet etmek” ittihamı ise 80 senelik hayatımın ve bütün dostlarımın ve Divan-ı Harb-i Örfi’deki müdafaatımın tasdikiyle "bütün dünya siyasetini dinin bir hakikatına feda ettiğim" olan bu davayı cerh edemediler. Hem beş mahkeme medar-ı mesuliyet bir şey bulamadı beraat verdi.

**Dördüncüsü:** Asayişi ihlaldir. 28 sene işkenceler verildiği ve yüzbinler fedakar kardeşleri olduğu halde, hiç bir zabit medar-ı mesuliyet bir suç bulamadılar. Çünkü Kur’an’ın:

<p class="arabic" dir="rtl" title="Meal: “Hiçbir günahkâr başka bir günahkârın yükünü yüklenmez.” [En’âm Sûresi, 6:164; İsrâ Sûresi, 17:15; Fâtır Sûresi, 35:18; Zümer Sûresi, 39:7]">وَلاَ تَزِرُ وَازِرَةٌ وِزْرَ اُخْرٰى</p>

ayet-i kerimedeki kanun-u esasî hükmünce asayişe ilişmek değil; belki bütün kuvvetimizle asayişi muhafazaya kendimizi mecbur biliyoruz. Ve öyle de her taraftaki zabıtaların şehadetiyle, muhafazaya çalışıyoruz. Tâ bir cani yüzünden çok masumlara zarar gelmesin. Dahildeki asayişe ilişmek; nurun mesleğine tamamıyla zıttır. Hiçbir nur talebesi ona yanaşamaz.

*Said Nursi*

[^1] İzahı "Büyük Cihad" heyetine yazdığım bera-yı malumat mektupdadır.

Emirdağında Üstadımız efendimizden bera-yı malumat bize gönderilen bu mektubu ve bu mektubun zahirinde yazılı "iki mühim vekilin Risale-i Nur'un serbestiyetine tarafdar" olduklarının müjdesini bera-yı malumat sizlere arz ediyoruz. Hüsrev
