---
title: "Emirdağ-II 336 : İrşad-ı Hakikat / Hulusi"
no: 336
id: "E2-336"
konu: "İrşad-ı Hakikat / Hulusi"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 336 : İrşad-ı Hakikat / Hulusi

[Hulusi Bey’in manzum fıkrasıdır]

<pre>
İrşad-ı Hakikat
</pre>

<pre>
Dertli gönül dertli gönül derdin nedir söyle bana
 
Gerçi tabip değilsem de ben ararım derman sana
 
Şâfî Hak’tır şüphe etme onda çoktur rahm-ı atâ
 
Derdlilere şifa veren vermez mi hiç şifa sana.
</pre>

<pre>
Bu muhlisin çoktur derdi medet ancak bekler Hak’tan
 
Kimin varsa böyle derdi tevhid etsin can ü dilden.
</pre>

<pre>
Tevhidin çok hassası var, tadad ile bitmez aslâ
 
Teslimin çok lezzeti var, tatmayanlar bilmez aslâ
 
İhlasın çok hikmeti var, anlayanlar bıkmaz aslâ
 
İmanın çok envarı var, üflemekle sönmez aslâ.
</pre>

<pre>
Bu muhlisin çoktur derdi medet ancak bekler Hak’tan
 
Kimin varsa böyle derdi tevhid etsin can ü dilden.
</pre>

<pre>
Harap tekne, sarhoş kaptan böyle gemi batar her ân
 
Taklit ile zayıf iman sahibinin sonu yaman
 
Mamur belde mutî sükkân böyle şehri gören hayran
 
Tahkik ile kavî iman sahibidir mesut insan.
</pre>

<pre>
Bu muhlisin çoktur derdi medet ancak bekler Hak’tan
 
Kimin varsa böyle derdi tevhid etsin can ü dilden.
</pre>

<pre>
Âhirzaman fitneleri dehşetlidir medet Allah
 
Bu zamanın şerlileri vahşetlidir medet Allah
 
Müminlerin bazıları hayretlidir medet Allah
 
Mazlumların feryadları rikkatlidir medet Allah.
</pre>

<pre>
Bu muhlisin çoktur derdi medet ancak bekler Hak’tan
 
Kimin varsa böyle derdi tevhid etsin can ü dilden.
</pre>

<pre>
Yâ Rab bize ihsanınla fitnelerden kurtar bizi
 
Rahmınla da ikram eyle şerlilerden kurtar bizi
 
Lütfunla hem in’am eyle zalimlerden kurtar bizi
 
Fazlınla da imdad eyle hainlerden kurtar bizi.
</pre>

<pre>
Belamızı bal edecek Muhammed’in (A.S.M.) sünnetidir
 
Sünnetine yapışanlar o Hazret’in ümmetidir
 
Bizi şerden koruyacak o Server’in himmetidir
 
Muhlis seni kurtaracak iman Kuran hizmetidir.
</pre>

<pre>
Bu muhlisin çoktur derdi medet ancak bekler Hak’tan
 
Kimin varsa böyle derdi tevhid etsin can ü dilden.
</pre>

Üstadım son hapsindeki zulümleri manen hisseden kalb ve ruhumun tefani-i Üstad ve ihvan sırrınca hüzünlü bir terennümüdür. Muhlis yerine Nurcu denilirse bütün kardeşlerin dili olur.
