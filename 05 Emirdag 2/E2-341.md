---
title: "Emirdağ-II 341 : Mustafa Sungur ve Hüseyin Yücel haklarında İddianame (Samsun, 1953)"
no: 341
id: "E2-341"
konu: "Mustafa Sungur ve Hüseyin Yücel haklarında İddianame (Samsun, 1953)"
bolge: "Emirdağ"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 341 : Mustafa Sungur ve Hüseyin Yücel haklarında İddianame (Samsun, 1953)

Esas: 953

İddia: 53/9539

### İddianame

<p class="takdim">-İlk soruşturmaya mevkufludur-</p>

Dinî hissiyata alet ederek bir şahsın nüfuzunu artırmak maksadıyla lehinde basın yoluyla propaganda yapmaktan sanık ve Sulh Ceza Hâkimliğinin gıyabî tevkif kararı üzerine Ankara’da tevkif altına alınan, aslen Safranbolu’nun Eflani bucağından olup, Ankara, Hacıbayram Caddesi, Etizafer Sokak, 17 numarada mukim, Mehmed oğlu 1929 doğumlu Mustafa Sungur, Büyük Cihad Gazetesi mesul müdürü Bafra’nın Engiz Köyü’nden Hasan oğlu 1328 doğumlu Hüseyin Yücel haklarında düzenlenen hazırlık ve ilk soruşturma evrakı tedkik olundukta; Samsun’da münteşir Büyük Cihad Gazetesi’nin,

(1) 2 Ocak 1953 gün 94 sayılı nüshasında, Ankara Üniversitesi Nur Talebeleri imzasıyla neşredilen, “Âlem-i İslamın halaskârı, ehl-i imanın sertacı, Risale-i Nur’un aziz tercümanı, Üstadımız Bediüzzaman Said Nursî Hazretleri” başlıklı yazıda Said Nursî tarafından Risale-i Nur namı altında yayınlanan bilumum yazı, risale ve mektupların Afyon Mahkemesi’nce serbestîsine ve suç mevzuu teşkil etmediğinden iadelerine karar verildiği bildirilerek, Said Nursî’nin âlem-i İslamın halaskârı olduğu, Kuran güneşinin sönmeyen nurları ve ebedî lemaları olan Nur şuaları ile cehil ve dalalet karanlıklarını izale ederek milyonlar kalbleri o nurla nurlandırıp ehl-i imanı kendisine minnettar kıldığını, bu asrın bir hidayet serdarı olduğu, Kur’an-ı Kerim’in ondördüncü asr-ı Muhammedî’deki (A.S.M.) aziz dellâlı ve bu müdhiş zamanın müdhiş zulümatına karşı mukabele eden büyük fedakârı ve dinsizliğe karşı bir sedd-i Kuranî tesis eden muhteşem kahramanı bulunduğu bildirilerek şahsî nüfuzunun temin ve tesis maksadıyla dinî hissiyat ileri sürülerek lehinde propaganda yapıldığı…

(2) Aynı gazetenin 9 Ocak 953 gün ve 95 sayılı nüshasında, “İttihamlara karşı Bediüzzaman’ın Cevapları” başlığı altında imzasız olarak yayınlanan yazıda; gizli cemiyet kurmaktan sanık olarak Afyon Ağır Ceza Mahkemesi’ne sevkedilen, 5677 sayılı Af Kanunu’nun 1. Maddesi mûcibince hakkındaki amme davasının ortadan kaldırılmasına karar verilen Said Nursî’nin bu suçu münasebetiyle yetkili mercie verdiği bir dilekçeden iktibasen dört mahkemeden beraat kararı alan bu adama mürteci diyenlerin mürted oldukları, pek çok fedakâr kardeşleri bulunduğu, azamî istibdadlar ve ihanetler, tahkirlere karşı masumlara zarar gelmemek için sükûtu ihtiyar ettiği, yüz derece yalanlarla bu şahsı mürteci diye vasıflandırmanın dinsizliğin en acib derecesi olacağı belirtilerek kendi ifadesiyle kendisini güya savunması yapılmak suretiyle keza dinî hissiyat âlet edilerek şahsî nüfuz temin ve tesis maksadıyla lehinde keza propaganda yapıldığı…

(3) Aynı gazetenin 23 Ocak 953 gün ve 97 sayılı nüshasında Mustafa Sungur imzasıyla yayınlanan “Ağır Ceza Mahkemesi Yüksek Makamına” başlıklı yazıda, 20/6/952 tarih ve 67 sayılı Büyük Cihad Gazetesi’nde “En Büyük İsbat” başlığı altında neşredilen bir makaleden dolayı dava açılan ve yargılanması 29/1/953 tarihine bırakılan Bediüzzaman Said’in mahkemesini kolaylaştıracak bir ihbar ve maruzatım var kisvesi altında yine bu şahsın (yirmi senedir azamî istibdadlar ve tahkirlere hedef olmuş, hakikat-ı Kuraniyenin bir kahramanı ve İslamın bir fedaisi, nur-u İslamı söndürmek ve nur-u imanı yok etmek için yapılan dehşetli zındıka hücumlarına karşı mukabele edicisi, kalb-i nuranîsine gelen iman hakikatlarını güneş gibi parlak delil ve hüccetlerle isbat eden Risale-i Nur ile dinsizlik ve dalalet ordularına meydan okuyan bir İslam kahramanı, din aşkının İlahî meşalesini yakan, müslümanlığın en karanlık bir gününde âfâk-ı İslamda bir güneş kadar ihtişamla parlayıp ışıklarında gafletle kendilerinden geçenlere yol gösteren ve bu suretle bu milleti ve bu gençliği ve nesl-i âtîyi bu kudsî hizmetiyle minnettar eyleyen… fedakârı gibi) gösterilmek suretiyle dinî hissiyat âlet edilerek nüfuzunun temin ve tesisi maksadıyla yine bu şahıs lehinde propaganda yapıldığı…

(4) Yine aynı gazetenin 12 Şubat 953 tarih ve 100 sayılı nüshasında, İstanbul Üniversitesi’ndeki Nur Talebeleri imzası altında yayınlanan “Nur’un Beraet Kararını Tebrik” başlıklı yazısında Nurcuların Afyon Ağır Ceza Mahkemesi’nde rüyet edilmekte olan davada beraat ettikleri bildirilerek bu teşekkülün başında bulunan Said Nursî’nin <span class="arabic" dir="rtl" title="Meal: “Âlimler peygamberlerin vârisleridirler.”">اَلْعُلَمَاءُ وَرَثَةُ الْأَنْبِيَاءِ</span> hadîsinin sırrıyla bir vâris-ül enbiya olarak vasıflandırıldığı, asrımızın ihtiyaçlarına uygun bir şekilde Kuran’dan ders veren, onun tefsirini yapan, insaniyete hizmet eden en mühim şahsiyeti olarak gösterildiği ve yine aynı hissiyat âlet edilerek şahsî nüfuzunun temin ve tesisi maksadıyla yine bu şahıs lehinde propaganda yapıldığı ve telkinatta bulunduğu…

(5) Büyük Cihad Gazetesi idarehanesinde yapılan aramada elde edilen ve neşredilmek maksadıyla sanık Mustafa Sungur tarafından gönderildiği anlaşılan yirmi kadar mektup ve yazıda yine Said Nursî’nin bir büyük evliya, Kuran’ın ve nurunun yeryüzündeki bir mümessil-i maneviyesi ve büyük bir İlahî mürşid ve irşada ve Nurculuğu herkese yapmaya vazifeli bir kimse olarak gösterilmek suretiyle keza dinî hissiyata âlet edilerek propaganda yapıldığı… Yukarıda tarih ve numaraları gösterilen gazetelerde yazılardan, Büyük Cihad idarehanesinde yapılan aramada elde edilen yirmi kadar mektup ve yazı örneğinden bu yazıların sanıklardan Mustafa Sungur tarafından tertiplendiği ve neşir maksadıyla Büyük Cihad Gazetesi’ne gönderildiği, bir kısmının neşredildiği ve diğerlerinin de neşir için münasip zamanının beklendiği, sanık Mustafa Sungur’un ve Hüseyin Yücel’in ifadelerinden, 3 Mart 953 tarihli ehl-i vukuf raporundan anlaşılmaktadır.

Dini ve dinî hissiyatı âlet ederek devletin emniyetini bozabilecek hareketlere milleti teşvik etmekten ve Nurcular adı altında gizli bir cemiyet kurmaktan Afyon Ağır Ceza Mahkemesi’nde aleyhine kamu davası açılan ve suçu ahîren yürürlüğe giren 5677 sayılı Af Kanunu’nun 1. maddesi şümulüne girmesi sebebiyle bu husustaki davanın ortadan kaldırılmasına karar verilen, irticaî karakter arzeden yazılarla memleket çapında huzursuzluk yaratan, kendisini bir vâris-ül enbiya, en büyük evliya ve hattâ daha ileri giderek zamanın büyük bir hidayet edicisi olarak göstermeye kalkışan Said Nursî’nin memleket çapında nüfuz ve iktidarını artırmak maksadıyla, dinî hissiyat âlet edilerek sanık Mustafa Sungur tarafından tertip edilen işbu propaganda mahiyetini arzeden bu yazılarda bu sebeblerle Türk Ceza Kanunu’nun 163/4’üncü madde cürüm unsurları bulunmakla beraber, Basın Kanunu’nun 16. maddesi mûcibince basın yoluyla işlenmiş suçlarda gazete mesul müdürü de aynı derecede sorumlu bulunduğundan, bu sebeble Hüseyin Yücel hakkında son soruşturmanın açılması îcab etmektedir.

Yukarıda izah edildiği üzere propaganda suçları gazetenin müteaddid nüshalarında ve muhtelif yazılarla işlenmiş ise de gerek görülen maksad ve gerekse bir yazı aynı zamanda diğerini mana ve maksad bakımından itmam ve ikmal edildiğinden bu sebeple bir suç mahiyetinde telakki edilmesi ve yalnız 80. madde mûcibince sanıkların cezalarına zamm yapılması lâzım gelmektedir. Gösterilen bu mûcib sebeplerle, sanıklardan Mustafa Sungur’un eylemine uyan Türk Ceza Kanunu’nun 163/4, 5. maddelerle aynı kanunun 80’inci ve Hüseyin Yücel’in eylemine uyan Basın Kanunu’nun 16. maddesi delaletiyle Türk Ceza Kanunu’nun 163/4, 5. maddeleriyle 80. madde mûcibince duruşmaları Samsun Ağır Ceza Mahkemesi’nde yapılmak üzere haklarında son soruşturmanın açılmasına, suçlarının mahiyetleri itibarıyla duruşmaya mevkufen sevklerine karar verilmesini isterim.

*2/4/953*
*Samsun C. Müddeiumumîsi*
*Razı Okyay*

***

1. Üstad, “vâris-ül enbiya” ifadesinin başına hadis-i şerifi özellikle ekliyor. Çünkü alimler için bu vasıf, hadîs tarafından verilmiştir. Savcı, Üstad için böyle bir vasıf kullanılmasını suç olarak görmektedir. Nitekim Emirdağ-II 343 Nolu Kararname’de beşinci haşiyede Üstad şöyle not düşmüştür. “Hadîs-i şerife ittibaen söylenen bir söze itiraz edilir mi?”
![[Emirdag2-341-Veraset.jpg|300]]

