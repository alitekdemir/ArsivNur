---
title: "Emirdağ-II 477 : Afyon Mahkemesinin yeni reisine hususi bir hasbihal"
no: 477
id: "E2-477"
konu: "Afyon Mahkemesinin yeni reisine hususi bir hasbihal"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 477 : Afyon Mahkemesinin yeni reisine hususi bir hasbihal

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

### Afyon Mahkemesinin yeni ve dindar ve âdil reisine hususi bir hasbihâlimdir

<p class="takdim">[Hususi bir mektup yerine kabul etmesini rica ediyorum]</p>

Şimdi Afyon'da müsadere olan kitaplarımı iki sene Denizli Mahkemesiyle Ankara Ağır Ceza Mahkemesi ve Mahkeme-i Temyiz, ehl-i vukuflarla tetkik ettikleri halde, müttefiken hem benim, hem o kitaplarımın beraetlerine, hem de umumen bana iade etmesine ve bir sebeb-i hapsimiz olan eski harfle gizli tab edilen Âyetü'l-Kübrâ risalesinden 500 nüshası müsadere edildiği halde bize aynen iâde ettiler.

Hem Afyon'da müsadere edilen kitapların umumu, Isparta'da 8 sene evvel Isparta Mahkemesi 4 ay tedkikten sonra sahiblerine iade etti. Hem Afyon Mahkemesindeki kitapların bir kısm-ı mühimmi Mersin'de müsadere edilip Ankara'ya gönderilmiş, tedkik edilip iadesine emir verilmiş. Tarsus Emniyet Müdürü vasıtasıyla Nur Talebelerine iade edilmiş. Hem Afyon'daki kitapların bir kısm-ı mühimmi Ankara'da Nur Talebelerinden Emniyet Dairesi müsadere ettikten sonra tedkik edip tamamen o Nur Talebesine Emniyet Dairesi iade etmiş. Hem Afyon'daki müsadere edilen kitapların bir kısm-ı mühimmi İstanbul'da Rehber’i tab eden Nur Talebesinden Rehber ile beraber alınmış. Sonra bana beraet verdikleri gibi o mühim mecmuaları da bize iade ettiler. Hem Eskişehir Mahkemesi yalnız Tesettür Risalesi'nin bir iki sahifesine ilişmişti. Başkalarına ilişmedi. Ve bizi de Tesettür'den başka olan risalelerden mesul etmediler.

Hem bununla beraber, bir hükümetin elbette mahkemeleri ve kanunları bir olur. Bu dört-beş mahkemelerin ve üç-dört emniyet dairelerinin bize iade ettikleri kitapları Afyon Mahkemesi hangi kanun ile zabt ediyor, vermiyor? Haydi farz-ı muhal olarak, bir iki sahife Siracü'n-Nur'un âhirinde, bir buçuk sahife Mucizât-ı Kuraniye'de ve iki-üç yaprak Tesettür Risalesindeki meseleler yüzer kanuna muhalif te olsa; o parçalar, o sahifeler çıkarılıp yüzbinler sahife zararsız ve kanunların ilişmediği kitaplarımızın iade edilmesini bütün Nur Talabelerinin diliyle istiyoruz.

Hem 33 âyat-ı Kuraniyenin tahsinkarâne işaretine mazhariyetini ve İmam-ı Ali (Keremallahü Vechehu) ve Gavs-ı A'zâm (Radıyallahü Anhü) gibi evliyânın takdirlerini ve yüzbin ehl-i imanın tasdiklerini ve bu yirmi senede millete ve vatana zararsız ve pekçok menfaatli bir mertebeyi kazanan Risale-i Nur'u sinek kanadı gibi bahanelerle bazı risalelerin müsaderesine; hatta 400 sahife olan ve 100 bin adamın imanlarını kurtarıp kuvvetlendiren Zülfikar-ı Mucizât Mecmuasında eskiden yazılmış ve mürûr-u zaman ve af kanunları görmüş iki âyetin tam haklı tefsirine dair iki sahife bahanesi ile, o pek menfaatli ve kıymettar mecmuanın müsadere edilmesi elbette Mahkeme-i Kübrâ-yı Haşirde sorulacak.

Kitaplarımı müsadere eden heyete 16 sene evvel Eskişehir Mahkemesinde Tesettür Âyeti’ne dair tefsirimin bahanesiyle beni mesul tuttukları için.. o vakit Mahkeme-i Temyiz ve Tashihe verdiğim fıkrayı, Afyon'un sâbık mahkemesinin heyetine tekrar ediyorum:

> "Adliyenin mahkemesine derim ki. 1350 senede ve her asırda 350 milyon Müslümanların hayat-ı içtimaiyesinde kudsî ve hakiki bir düstur-u İlahiye, 350 bin tefsirin tasdiklerine ve ittifaklarına istinaden ve 1350 senede geçmiş ecdadımızın itikadlarına iktidaen tefsir eden bir adamı mahkum eden haksız bir kararı, elbette rûy-i zeminde adalet varsa, o kararı red ve bu hükmü nakzedecektir diye bağırıyorum, bu asrın sağır kulakları dahi işitsin!"

Âlem-i İslâm'a hiçbir zararı olmadığı gibi, pek çok faidesi bulunan Risale-i Nur'un tam serbestiyetini vermek, bu hükümet-i İslâmiye'nin büyük bir vazifesidir. Beş mahkemenin ve dört emniyet dairesinin bize iade ettikleri aynı kitapları ve Mahkeme-i Temyiz de o kitaplar lehinde beraat ile hüküm verip onbeş-yirmi gün zarfında zararsız olduğuna karar verdiği halde; Afyon Mahkemesinin sâbık âzâları dörtbuçuk sene gâyet âdi bahanelerle kitaplarımı vermediler.

**Kitaplar hakkında müsaderenin mâhiyeti:** Risale-i Nur'un 133 kitabından bir tek kitabın bir-iki sahifesi, bir kumandana 50 sene evvel bir hadîs ile vurduğum tokadı bahsetmiş. Bunun dolayısıyla 130 kitabı müsadere etmek, bir adamın hatasıyla 130 adamı cezalandırmak gibi bir acib gaddarane zulüm olması ve şimdi kütüphanelerde ve kitapçılarda ve ellerde gezen ve hususen, vatan ve din aleyhinde dinsizlerin, mülhidlerin, zındıkların, komünistlerin kitapları, hatta baştan aşağıya kadar İslâmiyet aleyhindeki Doktor Duzi'nin kitabı, bazı ellerde gezmesi gösteriyor ki: Risale-i Nur'a karşı müsadere, yerden göğe kadar haksız bir zulümdür, bir gadirdir. Çünkü: Risale-i Nur ekser âlem-i İslâm'ın mühim merkezlerinde ve bu 28 senede bu vatanda ulemâların elinde gezdiği halde hiçbir âlim, hiçbir feylesof itiraz etmemiş. Mahkemeler ve siyâsiyyunlar yalnız biri “tesettür”e, diğeri de “âhirzamanda bir kumandan başına şapka koyacak ve cebren giydirecek” gibi iki meseleye ilişmişler. Sonra da bu meseleler için, dört-beş maheme o meselelerde dahil olduğu ve beraet verildiği halde; o bir-iki sahife için 20 bin sahifeyi mesul ve mahkum etmek hükmünde Risale-i Nur'u müsadere etmek, aynı bu misale benziyor:

Bir adamın bir adama haksız değil, belki haklı taarruzu yüzünden -ki başkaları da onu medar-ı mesuliyet görmediği ve beş mahkemede cinayet saymadığı halde- o mevhum suç ile 20 bin adamı suçlu yapmak gibi; 20 bin Nur sahifelerini bir-iki sahife yüzünden müsadere ve dörtbuçuk sene Afyon'da hapsetmek, o taarruzun yüz mislinden daha ziyade bir hatadır, bir cinayettir. Ve bu vatana bir suikasttır.

**Bana sıkıntı verilen meselenin birisi de şudur:** Başa şapka koymaktır. Bunda hiçbir kanun olmadığı gibi, hiçbir menfaat ve maslahat dahi yoktur. Çünkü askerler ve dairelerde vazifedar memurlar ve kadınlar ve başı açık gezenler giymemekte mesul olmadığından ve bere giymek yasak olmamasından gösteriyor ki; şapkayı başa koymakta hiç bir kanun yoktur ve hiçbir maslahat ta yoktur. Başı açık kalmak, benim gibi çok ihtiyar ve başı çok nezleli ve doktorların da çare bulamadıkları bu nezle hastalığı için, başıma gecelik takyesinin üzerine sıcaklık için mendil bağlamağa mecburum. Bu hal ile beraber, vazifedar memur olmadığımdan bana resmî elbise teklif edilmez. Demek gayet acîb, manasız ve mânevî bir suikast fikriyle benim tarz-ı libasım, mevhum asılsız bir kanuna aykırı nâmı verilmiş ki, bana birbuçuk sene sıkıntı çektirdiler. Bu kısacık dâvâmın izahı benim sâbık mahkemelerdeki müdafaatıma, hususen Mahkeme-i Kübrâya Şekva kısmına havale ediyorum.

*Said Nursî*

[^1] Bu vatan ve millete pekçok menfaati bulunan Risaleleri serbestiyeti ile iade edilmezse Üstadımız bu memleketi ebedî terk etmeğe karar verdiğini söyledi. (Hizmetkarı Mustafa)

Bu hususi mektup, Avukatımız Ahmed Günan'ın “Yeni gelen Afyon Ağır Ceza reisi, mütedeyyindir; hususi bir mektup yazılsa münasip olur” demesi üzerine yazılmış. Ve berâ-yı malumat bir suret bize gönderilmiş. Biz de berâ-yı malumat sizlere gönderiyoruz. (Hüsrev)
