---
title: "Emirdağ-II 367 : Seyyid Salih Özcan’ın bir mektubundan parça"
no: 367
id: "E2-367"
konu: "Seyyid Salih Özcan’ın bir mektubundan parça"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 367 : Seyyid Salih Özcan’ın bir mektubundan parça

<p class="takdim">[Seyyid Salih Özcan’ın mektubundan]</p>

Efendim Hazretleri!

1- Maarif Vekaleti din derslerini mekteblerde mecburen okunmasına karar vermiştir. Bu dersleri verecek olan muallimlerin bir dersi olmadığı gibi, bilgileri de yoktur. Kendilerini yetiştirmek için Risale-i Nur’u okumaları elzem olduğuna dair, Maarif’in ve hükümetin nazar-ı dikkatini celbedecek gazetede birkaç makale Ankara Nurcuları münasip ve müsaade buyurursanız neşredecekler.

2- Kıbrıs’a Baş Müftü tayin edilen Urfalı Mehmed Kâmil’e Nur risalesi fakir olduğu için hediye verelim mi?

3- Tarihçe-i Hayatı Cevat Rıfat veya münasip bir kimseye İngilizce tercüme ettirmemiz münasip mi?

4- İhvan-ı Müslimîn’e ve Suriye’de Zeynelâbidîn’e lâhika mektublarından muntazaman göndermek münasip mi?

5- Zeynelâbidîn orada Nurlara hizmet ediyor. Ona teşvikkârane bir mektup Hüsrev Bey yazsa münasip mi?

6- Müftü Abdurrahman ellerinizden öperek dualarınızı rica ediyor. Hâfız ve Vâiz Ömer de dualarınızı istiyor.

Pederim, dedem ve halam hürmetle ellerinizden öperler. Kabul buyurmanızı ve duanızı istirham ederler. Yakında Gavs-ı A’zam’a ziyarete gidecekler. Birkaç seneden beri hasta olan amcam ellerinizden öper, dualarınızı bekler.

*Talebeniz*
*Seyyid Sâlih Özcan*
