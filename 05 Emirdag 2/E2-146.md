---
title: "Emirdağ-II 146 : Mehmed Kayalar’ın mektubu"
no: 146
id: "E2-146"
konu: "Mehmed Kayalar’ın mektubu"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 146 : Mehmed Kayalar’ın mektubu

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Pek mübarek efendim hazretleri!

Beşeriyet için hayat, alem-i İslamiyet için nur ve necat bahşeden Kur'an ve Risale-i Nur, küfür ve ilhadın garazkar ve anûdane ve gaddar savletleriyle, aynı küfür hesabına müteharrik gafiller zümresininde taarruzu şiddetle devam ediyor. 30 senedir küfür ve hıyanet güruhunun mübarek nur hadimlerine ve bilhassa hayatımızdan aziz Üstadımıza, mahkemeleriyle, sürgünleriyle reva görülen en şenî zulümler serisine bir kaç aylardır yine baskılar, tehdidler, tazyikler ve yeniden tertipli mahkemeler ve hapisler bulunuyor. Böylelikle şüheda ülkesi olan mübarek vatanımızda doğan Risale-i Nur güneşi alem-i İslamı, bütün beşeriyeti ve kıtaları tenvir ederken; küfrün mülevves ve kara elleri bu ebedî nuru karatmaya uğraşıyor. Heyhat!. Ne vahi, ne kadar boş, ne kadar denîce bir emel!...

Beşerin şuur ve izânına, asrın idrakine hitap eden Risale-i Nur namütenahi feyziyle; bu zavallılar güruhunun bütün gayretleri yok olmaya mahv olmaya mahkumdur. Kadir-i Mutlak olan Cenab-ı Zülcelal Hazretlerinin fazlıyla muhafaza ve in'amıyla Nur hadimleri bu baskılara, bu zulümlere hatta görülmemiş işkencelere misilsiz bir cesaretle, metanetle karşı koyacaklardır.

Pek muhterem Üstadım! Halen Diyarbakır'da bulunan bir Medineli kardeşin istirhamıyla, huzur-u Hazretinize takdim buyurulmak üzere bir mektubunu bendenize verdiler. Kemal-i edeple ve hürmetle arz ve takdim ederim. Bura ve civar Nurcu kardeşlerimizle birlikte mübarek bayramınızı ruh-u canımızla tebrik eder. Mübarek el ve ayaklarınızı tâzim ve tekrim ile öperiz. Efendimiz....

*el-Bâkî Hüve’l-Bâkî*
*Mübarek duanıza pek muhtaç*
*Diyarbakır Nur Talebeleri namına*
*Emekli Yüzbaşı Mehmed*
