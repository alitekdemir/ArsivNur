---
title: "Emirdağ-II 722 : Şeyh Abdulkahhar hakkında bir mektup"
no: 722
id: "E2-722"
konu: "Şeyh Abdulkahhar hakkında bir mektup"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 722 : Şeyh Abdulkahhar hakkında bir mektup

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz sıddık kardeşim!

**Evvelen:** Binler selam ve hürmetler ederiz.

**Saniyen:** Üstadımız hastadır. Senin mektubunu okudu fakat cevabı kendi yazamıyor. Hem sana hem beş kardeşlerine ve oradaki yetmiş talebelere çok selam ve dua ediyor ve dualarınızı istiyor. Ve diyor ki: “Şeyh Abdulkahhar (Kuddise sırruhu) benim üstadlarımdan pek kudsi bir üstadımdır. Hem o hem mübarek merhum mahdumu Şeyh Muhammed (?) her sabah benim üstadlarım, kardeşlerim içinde okuduklarımı ruhlarına hediye ediyorum. Ve bugünden itibaren hem Fudayl, hem kardeşleri, hem ........ ’deki fakahları Nur Talebeleri içinde dualarıma ve okuduklarımı da onların ruhlarına vermeye karar verdim.”

Hem Üstad diyor ki: “Madem benimle görüşmek istiyorsunuz. Risale-i Nur’un hangi kitabını okusanız benimle görüşürsünüz. Hem de Hulusi Bey gibi, Hüsrev ve Salim gibi has kardeşlerimle görüşen benimle görüşür. Hazret-i Şeyh Abdulkahhar’ın ziyaretinde gayet zarif ve acib bir hadise başıma gelmiş, onun için onun ziyaretine gitmiştim” diyor.

Diyarbakır’da Salim ve Siirt’te Ceylan vardır. Ceylan askerdir, Salim de memur. Onlarla da muhabere edersiniz. Üstadın hizmetinde bulunan Abdulmuhsin Ziya ve diğer arkadaşlarımızla birlikte cümlenize pek çok selam eder dualarınızı bekleriz ve ellerinizi öperiz.

*el-Bâkî Hüve’l-Bâkî*
*Üstadın hizmetinde bulunan*
*Abdulmuhsin Ziya*
