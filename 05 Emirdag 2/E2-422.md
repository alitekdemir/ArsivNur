---
title: "Emirdağ-II 422 : Salahaddin Çelebi’nin mektubu"
no: 422
id: "E2-422"
konu: "Salahaddin Çelebi’nin mektubu"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 422 : Salahaddin Çelebi’nin mektubu

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz, şefkatli, fedakâr üstadımız ve efendimiz hazretleri!

Âlem-i İslâm’ın merkezleri olan Türkiye, Mısır, Pakistan’da Risale-i Nur neşrolurken hristiyan âlemi de bu kudsî ışıktan nurlanmak ve ebedî saadeti kazanmak istiyor. Bir zaman ehl-i salib ordularını Kudüs-ü Şerif müslümanlarına saldırtan hristiyanlığın en mümtaz ve salahiyetli ruhanî reisi Papa, İslâmların medar-ı iftiharlarından kahraman mücahid kumandan Salahaddin-i Eyyubî’nin kılıncıyla mağlup edilmişti. Şimdi o makamın bugünkü halefi Papa, seleflerinin hatasını idrak ederek Risale-i Nur mizanlarından, iman âhiret bürhanlarından, müslümanların nurlu ve elmas kılıncı olan Zülfikar’ın hak ve hakikatını, kuvvet ve kudretini kabul ve teslimiyetini havi İsevî dininin mümessilinin zât-ı fazılanelerine aid tercüme edilmiş bir mektubunu takdim etmekle Cenab-ı Hakk’a hamd ve şükür ile bin günahlarıma keffaret olmasını temenni ederim.

<p class="arabic" dir="rtl" title="Meal: “Bu Rabbimin bir fazlıdır.” [Neml Sûresi, 27:40]">هٰذَا مِنْ فَضْلِ رَبِّى</p>

İnşâallahürrahman Zülfikar’ın nurlu fütuhatıyla din-i İsevîye tebşir buyurduğunuz gibi, hurafattan tasfiye edilerek hakiki İsevîlik İslâmiyetle ittihad ve inkılab ederek dinsizliği tazammun eden komünizmi zîr ü zeber etmesini Cenab-ı Hak’tan diliyoruz. Bütün Nurcular birlikte mübarek ellerinizden öper, sıhhat ve âfiyetinizi Hak Teâlâ’dan niyaz ederiz.

*Talebeniz*
*Salahaddin Çelebi*
