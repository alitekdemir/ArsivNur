---
title: "Emirdağ-II 432 : Mehmed Çavuş’un mektubu"
no: 432
id: "E2-432"
konu: "Mehmed Çavuş’un mektubu"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 432 : Mehmed Çavuş’un mektubu

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Çok muhterem, çok aziz, çok sabırlı ve çok müşfik Üstadımız Efendimiz Hazretleri!

**Evvela:** Siz mübarek Üstadımız Efendimizin geçen mübarek Receb-i Şerifinizi ve Leyle-i Mi’racınızı cidden tebrik edip mübarek nurlu, kokulu el ve ayaklarınızı hasretle ve hürmetle öperim. Ve ol Vâcib-ül Vücud ve Tekaddes Hazretlerinden uzun ömür ve sıhhat-ı âliyelerinize âcizane duacıyım ve mübarek nurlu dua-i fâzılanelerinize her ân muhtacım. Siz hakikatlı ve mübarek Üstadımız Efendimiz Hazretlerinin Cenab-ı Hakk’ın hidayet ve inayetiyle ol misk ü anber kokulu mübarek ziyaretinizden âcizaneme mühim zamanlarınızda kıymetli vaktinizi fedakârlık yaparak ikaz lütfunda bulunduğunuz cevahir kelâmlarınızın lezzeti ve şuaı o zamandan beri günden güne daha ziyade canlanmakta ve Risale-i Nur’a bağlı olan aşkım kat kat artmakta ve Risale-i Nur’u okumak hele yazmak zevkim, o arada geçen bütün dakika ve sâniyelerimin birbirinden fevkalâde ferahlı olduğunu bütün vücudumun her uzvu bütün kan ve damarlarımda manevî bir sevinçli cereyanın faal bir surette seyrini aynı zevk-i manevî ile yaşayabildiğim ve bütün Nur kardeşlerime aczimle şunları ifade etmek lütfuna siz mübarek Üstadımız Efendimizin müsaade-i âlîlerine dayanarak, kusur ve hatalarıma bakmayacağınıza güvenerek mazhar olmama Cenab-ı Bari ve Tekaddes Hazretlerine yüzbinler hamd ü sena edip, o sevgili Peygamber (A.S.M.) Fahr-i Âlem Efendimizin mübarek manevî şefaatlarına dayanarak derim:

Aziz sıddık Nur kardeşlerim! Risale-i Nur’u yazmakla ne kadar meşgul olsam ve gece yarılarına kadar o Nur’la başbaşa kalsam, Elhamdülillah hiç yorulmak ve hattâ uykudan fedakârlık etsek ve hattâ gecede iki saat uyku bile Risale-i Nur hizmetinde çalışan bütün kardeşlerime kâfi ve vafi geleceğini ve Cenab-ı Hakk’ın aynı uyku gıdasını vereceğine bizzât âcizane şahidim. Bilhassa gündüzleri zarurî işlerinde meşgul olan Nur kardeşlerim yazmak zamanını kazanamazlarsa, gece vakitlerini ihmal etmeyerek ve Cenab-ı Hakk’a tam niyet-i hâlise ile mübarek kalemlerini ellerine alıp mübarek Nurlardan yazmağa gayretleriyle gündüz gibi manevî hizmetlerinden noksan kalanları tamamıyla telafi edileceğine inşâallah eminim.

Ehl-i gaflet ise bütün günlerini dünyevî hayatlarına bırakıp, harîs-i dünya olarak ahmakça maddiyatı kazanmak kaygısında veyahut kahvehanelerde oyun başında veya bütün diğer menahî yerlerinde vakit geçirerek bütün günlerini birbirinden daha kederli ve elemli olarak hayat-ı dünyeviyelerini ve bâkiyelerini zehirlemektedirler. Cenab-ı Hallak-ur Rahîm ümmet-i Muhammed’i (A.S.M.) ve ehl-i gafili hidayete mazhar ederek Risale-i Nur’un nurlarıyla yıkamak nasib buyursun âmîn.

Âlem-i beşerin bu asrımıza kadar küre-i arzın böyle derin ve çirkin çehresi içinde her türlü manevî şuaın söndürülmesine tam muvaffak olduk diye mel’unane ve hak, hakikatı inkar ederek bütün menahiyetle deccalane haykırdığı ânda ve ehl-i imanın eli ve dili bağlı olduğundan yalnız ruhî sessiz münacatları gayretullaha ulaşmış olmalı ki, tam o anda Cenab-ı Hakk’ın ol sevgili Habib-i Zîşan’ı Fahr-i Kâinat, Seyyid-i Sâdât, Peygamberimiz Muhammed Mustafa Sallallahü Aleyhi Vesellem Efendimize inzal buyurulan mübarek Kur’an-ı Mu’ciz-ül Beyan’ında ve mücevher kelâm olan hadîs-i kudsî-i mübarekede tebşir edilen ve asr-ı evvellerimizde emsali görülmeyen ve Cenab-ı Rabb-ül Âlemîn’in mübarek Kur’an-ı Mübin’in bu âna kadar hiçbir şahs-ı mühimme nasib olmayan hazine-i İlahînin bütün anahtarlarına mazhar olan ve o eşsiz mücevherat hazinesinden aldığı Risale-i Nur ile zulmeti yırtıp nur-u Muhammedîyi (A.S.M.) saçan ve âşıkları o nuru görünce coşan ve hidayetullaha koşan âciz bîçareleri de kurtaran ve imanımızı kazandıran eşsiz bir üstad ve emsalsiz bir kurtarıcı Üstadımız Bediüzzaman Said-ün Nursî hazretleri olduğunu güneş gibi kâinata ilân etmiştir.

Yazıklar olsun ki, böyle güneş gibi bir hakikat meydanda varken enaniyete boyun eğip gaflete, dalalete saplanıp kör insanlar gibi zindan içinde olduklarını hâlen farketmiyorlar. Çünkü Cennet ucuz değil, Cehennem de lüzumsuz değil. <span class="arabic" dir="rtl" title="">اَلدُّنْيَا مَزْرَعَةَ الْآخِرَةِ</span> Bu dünya âhiretin tarlasıdır. Bâki âlemin yolu işte şu fâni ve bizi aldatan, dünya dediğimiz ve üzerinde gezdiğimiz zemindir. Zerre kadar aklı olan, bâki âlemin yolunu bulur.

Biz öyle inanmış ve iman etmişiz ki; evvelâ ihlas, sonra Kur’an ve iman hizmeti ve tam bir itikad ile Risale-i Nur dairesine girip rızâen-lillah çalışmadıkça, imanını muhafaza etmek pek güçtür. Çünkü günahlar bin yerden hücum ediyor. Bu zamanda takvalık, hususi ibadet bin yerden gelen günahlara bir dil ile mukabele etmek, hiçbir ferdin kârı değildir. Onun içindir ki, herbir Risale-i Nur talebesi bin dil ile dua eder. Bin yerden gelen günahlara mukabele eder. Bizim aklımız yüz kat daha fazlalaşsa, ancak Risale-i Nur’a kâfi gelebilir. Ve bu hizmetten dönenler bilsinler ki, Risale-i Nur’a düşman olan dinsizlere yardımcıdırlar.

*Dinar Baraklı Nur Talebelerinden*
*Mehmed Çavuş*
