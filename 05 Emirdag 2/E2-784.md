---
title: "Emirdağ-II 784 : Malatyalı Said kardeşimiz, vermiş olduğunuz mektubu denize düşürmüş"
no: 784
id: "E2-784"
konu: "Malatyalı Said kardeşimiz, vermiş olduğunuz mektubu denize düşürmüş"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 784 : Malatyalı Said kardeşimiz, vermiş olduğunuz mektubu denize düşürmüş

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Çok sevgili, fedakâr ve kahraman ağabeylerimiz ve kardeşlerimiz!

Malatyalı Said kardeşimizden göndermiş olduğunuz fotoğraf makinesini ve Cevşen’i aldık. Fakat vapurda gelirken vermiş olduğunuz mektubu denize düşürmüş. Bizde burada, acaba mektupta sevgili ve kıymetli Üstadımızın bir emir ve işaretleri var mıdır? diye siz kahraman kardeşlerimize bildiriyoruz. Kahraman Hayrullah kardeşimiz Cevşen’i gönderdiğine çok teşekkür ederiz. Burada ona da bir Cevşen, Sungur ağabeyim yazıp gönderecek. Mektupta bir emir vardıysa yazınız.

Lillahilhamd, Ahmet Feyzi ağabeyimizin Ankara'ya gelmelerinden çok mütehassis olduk ve oluyoruz. Bütün fakültelerden müştaklar gelip dört beş saat Feyzi’yi dinliyorlar ve şüphelerini izale ve memnuniyetle ayrılıyorlar. Rahmet-i İlahiye ve inayet-i Rabbaniye ile ve yalnız ona güvenerek ve onun istihdam buyurmasını yalvararak İnşallah çok hayırlı oluyor. Cümlelere hürmet ve selam. (Acele Mektubat onbeş adet bekliyoruz.)

*el-Bâkî Hüve’l-Bâkî*
*Kusurlu kardeşiniz*
*Hüsnü*

**Saniyen**: Çok kıymetli ağabeylerim! Sevgili ve mübarek Üstadımızın cümlemiz ellerinden ve ayaklarından öper, dualarını niyaz ederiz. Lehülhamd, hakikaten Ahmet Feyzi ağabeyimiz buraya istihdam-ı İlahi ile sevk olunmuş. Kahraman Abdullah ağabeyimin kardeşi geldi, gitti. Yine gelecek ve sonra İstanbul’a da gelecek. Kardeşlerim cümlenizin yanında bu biçare kardeşinizin çok kusurları vardır. Affetmenizi niyaz ederim.

Sizlerin hizmetinizi tebrik eder muvaffakiyetlerinizi niyaz ederiz. Sizler Türk Gençliğinin medar-ı iftiharları ve asırlar boyunca İslamiyet uğrunda fedai olan nurani ecdadın bu asırda mümessilleri ve semereleri ve manevi dualarının neticeleri ve Darulfünunun şeref, haysiyetini gösteren gençler ve Risale-i Nurun kahraman ve fedakar talebelerisiniz. Binler selam ve hürmetler.

*Çok biçare ve kusurlu*
*Hüsnü*

***

1. Mektubun orijinali.
![[Emirdag2-784-Malatyali-Said1.jpg|300]]
![[Emirdag2-784-Malatyali-Said2.jpg|300]]

