---
title: "Emirdağ-II 197: Hakikat Işıkları (Mehmed Kayalar)"
no: 197
id: "E2-197"
konu: "Hakikat Işıkları (Mehmed Kayalar)"
bolge: "Emirdağ"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 197: Hakikat Işıkları (Mehmed Kayalar)

<p class="takdim">[Nurun bir kahramanı Mehmed Kayalar’ın bir takrizidir]</p>

<pre>
Hakikat Işıkları
</pre>

<pre>
Herkes bilmez gökte ne var
 
Görür onu göz sahibi
 
Parıldıyor güneş kadar
 
Hakikatı umman gibi
</pre>

<pre>
İster gönül elbet huzur
 
Âhir demde etmiş zuhur
 
Âlemlere doğmuş o nur
 
Gökten inen ferman gibi
</pre>

<pre>
Ferdiyeti elhak ayân
 
Odur gönüllere sultan
 
Var mı bilmem ulu burhan
 
Bu Bedîüzzaman gibi
</pre>

<pre>
Lisanından saçılır nur
 
Cinnî okur, insan okur
 
Hûr-u Cennet işte bu "Nur"
 
Gönüllerde canan gibi
</pre>

<pre>
Âhirzaman esrarını
 
İhbar-ı gayb envârını
 
Attı âlem ekdarını
 
Doğdu şems-i tâban gibi
</pre>

<pre>
Semavattan rahmet indi
 
Akan göz yaşları dindi
 
Küfr ü dalal yıldı, sindi
 
Görünmeyen şeytan gibi
</pre>

<pre>
Söndü hâin faaliyet
 
Yıkıldı o deccaliyet
 
Halâs buldu İslâmiyet
 
Tahta çıkan hakan gibi
</pre>

<pre>
Ey yâreli şîr-i jiyan
 
Bu hâb-ı gafletten uyan
 
Âlemlere devr-i ümran
 
Asr-ı nüzul-i Furkan gibi
</pre>

<pre>
İklimlerde iman yeli
 
Eser, gönüller neşeli
 
Öpsem, o gül kokan eli
 
O bülbül-ü handan gibi
</pre>

<pre>
Âdemoğlu necat arar
 
Hak daveti Nurlarda var
 
Ey şehriyâr-ı şehriyâr
 
Sensin bize sultan gibi
</pre>

<pre>
Arşa çıkan feryadımız
 
Alındı şimdi dâdımız
 
O sevgili üstadımız
 
Gönülde Süleyman gibi
</pre>

<pre>
Ey ekmel-i âhirzaman
 
Sensin mahbub-u Müstean
 
Feda sana bu cism ü can
 
Hak yolunda kurban gibi
</pre>

<pre>
Said'i beklerdi yıllar
 
Sensin gönülde muntazar
 
Peygamberim vermiş haber
 
Olma bize pinhan gibi
</pre>

<pre>
Perdelenmişse zuhurun
 
Gizlenmez haşmetli nurun
 
Gölgesi olmaz ki nurun
 
Firdevs'teki canan gibi
</pre>

<pre>
Ey hatib-i devr-i zaman
 
Sürur buldu kevn ü mekân
 
Seni bekler gizli ayân
 
Hep hastalar Lokman gibi
</pre>

<pre>
Nur yolunun kurbanıyız
 
Kehkeşan'ın sâmânıyız
 
O ateşin dumanıyız
 
Ateş yanan külhan gibi
</pre>

<pre>
Rânâ rengin güle benzer
 
Revh üfürür, kokun eser
 
Ufkumuzda oldun seher
 
Tam ağaran bir tan gibi
</pre>

<pre>
Ey cilvesi zahir rahmet
 
Bâri bizlere imdad et
 
Kulun olmak diler elbet
 
Bahçenizde fidan gibi
</pre>

<pre>
Pes gönlümüz hep daim pes
 
Ey ağlayan, feryadı kes
 
Boş geçmesin hiç bir nefes
 
"Allah bes, gayrı heves."
</pre>

Pek muazzez, pek sevgili Üstadım, efendim hazretleri! Beşeriyeti irvâ ve iskâ eden nehr-i irfan-ı feyyâzınızdan teraşşuh eden bir damla olarak huzur-u irfanınıza geldim. Lütfen kabul buyurunuz. Kemal-i edep ve tazim ile mübarek ellerinizden öperim, efendim.

*el-Bâkî Hüve’l-Bâkî*
*Biçare kemter talebeniz*
*Mehmed Kayalar*
