---
title: "Emirdağ-II 607 : Zübeyir’in bir mektubu"
no: 607
id: "E2-607"
konu: "Zübeyir’in bir mektubu"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 607 : Zübeyir’in bir mektubu

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, ebedî ve dâimî olarak üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ اَبَدًا دَائِمًا</p>

Aziz sıddık kardeşlerim!

Üstadımız sizlere ve umum kardeşlerimize selam ve dualar edip dualarınızı istiyor. Mustafa Ezener’in de bir pusulası olan mektubunuzu aldık.

**Evvelen:** Şu adrese bir mektub yazın ve vesvese bahislerini okumasını söyleyin. Hem de vesvese hakkında Yirmibirinci Söz'deki ve İstiaze Risalesi'ndeki ve Risale-i Nur'da vesvese hakkındaki bahisleri yazıp buna gönderiniz. *Adres: Rıfat Şener, Pazar Mahallesi, Toraman Sokak, Numara 11, Tepecik geçidi Samsun.*

**Saniyen:** Bayram oraya varmadan evvel yazdığınız ve içinde Siirt’ten gelen mektup olan mektubunuzu aldık.

1-Alıp almadığını haber alamadığınız kitapçı vasıtasıyla gönderilen tercüme edilecek aşiret-i Muhammediyenin mektubuyla, harekelenecek Mesnevi-i Nuriye'nin hizbini alınıp alınmadığını Konya'dan soracağız.

2- Diyarbakır'dan gelen bir mektubu Bayram'la gönderdik. Evrad-ı Nakşiye-i Kudsiye hakkında biz de bir haber almadık.

3- İşaratü’l-İ'caz tercümesi için her iki mektublarınızdaki sorduklarınıza cevabı Bayram size getirdiğinden cevaba lüzum kalmadı.

**Salisen:** İstanbul'a yazınız; Ahmed, Adanalı Şeyh Sami'yi görsün. Üstadımızdan selam söylesin. İki sene evvel geldiğini söyleyen Halıcı Sabri'den hac hediyesini Üstadımız aldı. Bunun mukabilinde Şeyh Sami hangi kitabı isterse Üstadımızın hesabına verilsin.

**Rabian:** Nazif Çelebi'ye verilen cevabın bir suretini size bera-yı malumat gönderiyoruz.

Çok selam eder muvaffakıyetler dileriz. Aziz kardeşlerimiz.

*el-Bâkî Hüve’l-Bâkî*
*Kardeşiniz*
*Zübeyr*
