---
title: "Emirdağ-II 642 : Rehber ve Asa-yı Musa’nın müsaderesi hakkında"
no: 642
id: "E2-642"
konu: "Rehber ve Asa-yı Musa’nın müsaderesi hakkında"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 642 : Rehber ve Asa-yı Musa’nın müsaderesi hakkında

### Emsali bulunmayan acib bir hadise

30 seneden beri Üstadımız Said Nursi, eskiden Rusya’daki esaretinde Bolşevizmin en tesirli ifsad komitesi vesilesiyle gençleri yoldan çıkarmak ve açık çıplak kadınlarla hevesatlarını tahrik etmek olduğunu bildiği için bu 30 sene müslüman gençlerini kurtarmak için Bolşevizm ki müslümanlarda anarşilik suretini alan tehlikeden bu mübarek memleketi kurtarmak niyetle 130 kitabı yazmış. Hakaik-i imaniye ile milyonlar insanları maddi manevi tehlikeden kurtarmaya vesile olduğuna binler delilleri var.

**Binler emarelerden birisi şudur ki**, Pakistan’ın Maarif Vekilinin Yardımcısı Ali Ekber Şah, Ankara’da verdiği konferansında demiş ki: “Yirmi senedir aradığım müşkil meselelerimi bir saatte Risale-i Nur bana halletti.” Ve Mısır yoluyla gittiği vakit Mısır Cami’ül-Ezher’de bulunan Kılınç Ali’ye demiş ki: “Asa-yı Musa’yı burada tab etmek için ben size 500 lira vereceğim ki, âlem-i İslam ondan istifade etsin.”

**İkinci bir emaresi**, Almanya’nın yüksek mühendis mektebi, başta Asa-yı Musa olarak Risale-i Nuru okumak ve okutmak için o mektebin yüksek bir menzilini medrese-i nuriye yapmış. Ve sair gönderilen yerlerden teşekkürnameler gelmiş. Hatta Papa’dan hatta radyo ile Avrupa’dan takdirnameler geldiğini.. hem hükümetimizin diyanet dairesinin haysiyet şerefini âlem-i İslam ve Avrupa’da gösterdiği.. hem şimdiye kadar yirmi bin nüshası neşrolduğu halde hiçbir feylesof o Asa-yı Musa’ya itiraz edemediği.. ve hiçbir kimsenin zarar gördüğü işitilmediği.. hem Denizli hapsinde Asa-yı Musa’nın birinci kısmı olan Meyve Risalesi bir nevi müdafaaname olarak müddeiumuma ve oradan yedi makamata Ankara’ya hem Ankara Ağır Ceza Mahkemesi’ne gönderildi. Ve ikinci kısım olan Hüccetullahi’l-Bâliğa’yı Ankara ehl-i vukufu gayet takdirkârane rapor verdiklerinden Ankara Ağır Ceza Mahkemesi ile Denizli Ağır Ceza Mahkemesi Asa-yı Musa ile Gençlik Rehberi içinde Said Nursi’ye umum Risale-i Nur’u iade ettikleri ve mahkeme-i temyizde beraatı dört defa tasdik ettiği.. hem beş mahkeme Asa-yı Musa ve Rehber içinde bulunduğu halde ellerindeki bulunan bilumum Risale-i Nur’a beraat verip iade ettikleri hatta Ankara Emniyet Müdürü bir taharride birisinden başka kitapları alırken Asa-yı Musa’ya ilişmediği ve almadığı ve aldığı kısmı da iade ettiği.. hem Malatya hadisesi münasebetiyle 20 mahkeme ehl-i ifsadın tahrikiyle Risale-i Nur’la alakadar olup “içinde bir suç göremiyoruz” dedikleri halde.. ve Rehber beş defa eski ve yeni hurufla teksir edilip intişar ettiği halde.. bu hakikatlerle beraber şimdi en ziyade Asa-yı Musa ve Gençlik Rehberi bahane edip onları müsadere ederek Risale-i Nur’a ilişiliyor.

Rehber’de “Birden ihtar edilen bir mesele-i mühime” başlıklı yazıda yalnız bir tek mesele yanlış mana tevehhüm edilmiş. Halbuki o mesele Ermeni ve Rumların açık çıplak kadın ve kızları nazara alınıp Müslüman kızları da onları taklit etmemeleri için yazılmış yarım sahifeciktir. Gizli düşmanlarımız onu umumi gibi tevehhüm etmişler. Üstadımız o meselecik yerinde “Kadınlarla Muhavere” namında bir risaleciği yazmış “onun yerine ikame edilsin” demiş. 50 sahife yarım sahife için müsadere edilmez. Sansür gibi o sahifeyi çıkarmak kâfi iken kırk elli sahifelik gayet kıymettar bir kitap olan Rehberle Asa-yı Musa’yı müsadere etmek, Büyük Doğu’nun 15/4/956 tarihli neşrettiği nüshasında “gençleri elde ederek komünist komitesi gibi İslamiyete darbe vurmak isteyen ve gençleri ifsad etmeyi esas tutan hariç hesabına mübarek memlekete zarar vermeğe çalışanların” desiseleridir. Hamiyetkâr dindar mebuslar ve heyet-i vükelaya arz ediyoruz.

Nur talebeleri dairesinde gayet kıymettar bir mevki alan ve nur talebelerinin duasında daima dahil olan üç yüksek avukatlarımız nurların beraatine vesile oldukları gibi iki yüz Rehber nüshasını hapisten kurtarmalarını rica ediyoruz

*Zübeyr, Mustafa*
