---
title: "Emirdağ-II 458 : Hutbe-i Şamiye tercümesi & Kuran Tabı & Mektubat"
no: 458
id: "E2-458"
konu: "Hutbe-i Şamiye tercümesi & Kuran Tabı & Mektubat"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 458 : Hutbe-i Şamiye tercümesi & Kuran Tabı & Mektubat

Aziz, sıddık Medreset-üz Zehra erkânları ve Kur’an-ı Mu’ciz-ül Beyan’ın kâtibi Altınbaşlı Hüsrev kardeşim!

Sâbık mektubu şimdi de neşredebilirsiniz. Münasip görürseniz Mektubat mecmuasının âhirinde de ilhak edersiniz. Hem şimdi buradaki hizmette bulunan kardeşlerime El-Hutbet-üş Şamiye namındaki Arabî ve matbu risaleyi onlara bir parça okuyorum. Onlar da tercümesine çalışıyorlar. Çok ta mühim hakikatları var. Âdeta bu zamandaki insanlara ders veriyor. Tercümesi de kolaydır. Ben rahatsız olduğumdan siz orada tercüme edin. Bu mektupla beraber neşredersiniz. Bu zamanın yaralarına inşâallah bir deva olur.

**Sâniyen:** İstanbul’a gönderdiğimiz Kuranımızı fotoğrafla yaldızla tab etmek için altmış bin lira lüzumu var demişler. Onun için şimdilik o azîm meseleyi iki-üç ay tehir etmeğe lüzum oldu. Belki de bunda bir mühim hikmet var ki, tehir edilmiş. Daha tam zamanı gelmedi ve tefsiri olan Risale-i Nur’un tamamını, o cevher-i arşî ve âlî için gayet muvafık bir zaman ve zemin lâzımdır ki, bir parça tehir etti. Belki de Câmi-ül Ezher Medreset-üz Zehra ile teşrik-i mesaî edip Mısır’da parlak bir tarzda fotoğrafla basılmasını bekliyor. Kuran’ın tabı için İstanbul’da toplanan parayı muhafaza edilmesi için size göndereceğiz.

Sizin gönderdiğiniz Delâil-ün Nur ve Hulâsalar geldi. Hem Mektubat’ın 128. sahifesine kadar aldık. Size de Hüccet-üz Zehra’nın Birinci Makamının mumlu kâğıda yazılmışını gönderdik. Sungur veya Ceylan hangisi lüzumu varsa yardımınıza gelebilirler. Yüz mâşâallah, bin bârekâllah, Mektubat hem sıhhatli hem güzel çıkıyor. Mumlu kâğıdı da bir gelen olursa gönderebileceğiz. Burada biz tashihine bakamadık, lüzum varsa siz bakarsınız.

*Said Nursî*
