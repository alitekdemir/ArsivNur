---
title: "Emirdağ-II 586 : Ceylan’ın, Nura müştak kız çocukları hakkında mektubu"
no: 586
id: "E2-586"
konu: "Ceylan’ın, Nura müştak kız çocukları hakkında mektubu"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 586 : Ceylan’ın, Nura müştak kız çocukları hakkında mektubu

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz mübarek kardeşimiz!

Gönderilenleri aldık. Üstadımız bilhassa kız çocuklarının Risale-i Nur’dan yazmalarına çok sevindi. “Erkekleri sarhoşlukla, siyasetle aldatabiliyorlar. Fakat kızları aldatamıyorlar.” dedi. Bütün risalelere dualarını yazdı. Biz de bir derece tashih ettik. Üstadımız ve bizler bu mübarek masumelerin kimler olduklarını merak ediyoruz. Hususen gayyure Neriman. Maşaallah, barekallah.

**Saniyen:** Mesnevi-i Arabi’yi Eskişehir’den alırsınız. Fakat okumadan arkasındaki cedvele göre tashihten sonra sizdeki benim el yazısı olarak gönderdiğim cedvele göre de tashih edersiniz.

**Salisen:** Küçük risaleleri yakında münasip bir vasıta ile göndereceğiz.

**Rabian:** Cümlemiz kız çocukları arasında zuhur eden bu fevkalade iştiyak ve gayretten dolayı onları ve sizleri ruh u canla tebrik ediyoruz. Cenab-ı Hakk muvaffakiyet ve ecr-i kesîr ihsan etsin. Amin.

Validenize binler selam ederek ellerinden öperim, dualarını beklerim. Ahmed ve Mahmud amcalarım adresine gönderilen lahika mektubunu alıp almadığınızı bildiriniz. Ankara Emniyeti’nin alarak aynı vakitte iade ettikleri risalelerin listesini de gönderiyoruz.

*el-Bâkî Hüve’l-Bâkî*
*Kardeşiniz*
*Ceylan*
