---
title: "Emirdağ-II 384 : Molla Abdülhamid’in arapça mektubunun tercümesidir"
no: 384
id: "E2-384"
konu: "Molla Abdülhamid’in arapça mektubunun tercümesidir"
bolge: "Emirdağ-II"
donem: "Emirdağ 2 Dönemi"
date: 
yazar: "Said Nursî"
---

# Emirdağ-II 384 : Molla Abdülhamid’in arapça mektubunun tercümesidir

<p class="takdim">[Eski usûl medrese dersi veren, Van tarafından Urfa’ya gelen ve orada iskân olan Molla Hamid’in mektubudur. Arapça yazılmış, Türkçeye tercüme edilmiştir.]</p>

<p class="arabic" dir="rtl" title="Meal: “Rahman ve Rahîm olan Allah’ın adıyla.”">بِسْمِ اللّٰهِ الرَّحْمٰنِ الرَّحِيمِ</p>

Mürşidimiz Bediüzzaman’ın cânib-i âlîsine!

Her şeyin Cenab-ı Hakk’a karşı bir tesbih-i şükranesi olmakla, tesbih ve şükranemi îfa ediyorum. Pahasına kıymet takdiri mümkün olmayan besmele-i şerif ki, kitap ve defterler başına konuyor. Binaenaleyh şu mektubumun başını yeşil ve parlak mürekkeple nakş ve müzeyyen ettim. Meveddetli muhaberat ağızlarından kalemler dilleriyle arz-ı muhabbet ediyorum. Şol Allah Zülcelal Hazretlerine medh ü sena cihetiyle suûbât ve küdûratımız sürura mübeddel olmasından hamd ü senalar eylerim. Halkın en şereflisi olan Zât-ı Ulüvvücenab’a da salât ü selam ile inşirah-ı hal ve ferahyâb olduğumdan salât ü selâmımı daima üzerlerine ve âl ü ashab üzerlerine geceler karardıkça gündüzler aydınlandıkça daima müstemirren salât ü selam eylerim.

Bundan sonra güzel kokulu tâzimât-ı fâikamla dua ve senâmı Zat-ı âlîkadirlerine ihda ve sabahleyin âleme nurunu işrak eden güneş misilli gayet menfaatli hisseleri Zat-ı ulüvv-ü meâbınıza lâyık ve münasip görerek şu satırlarla ifham ve tefhimden âciz oluyorum. Maalkusur kabulünü istirham eylerim. Zira nice Rabbanî sırlar madeni ve nice Samedanî marifetler mahzenisiniz ki, ancak hadîs-i şerifteki

<p class="arabic" dir="rtl" title="Meal: “Allah'ın ahlakıyla ve Allah Resulünün ahlakıyla ahlaklanın”">تَخَلَّقُوا بِاَخْلاَقِ اللّٰهِ وَبِاَخْلاَقِ رَسُولِ اللّٰهِ</p>

sırrına mazhar düşen marifet deryası ve eltâf-ı inayet-meâbı, ümid ve arzukeşlerin melce-i penâhı Zat-ı veliyy-ül ekremîlerine mahsus ve müntehî olduğundan, hemân Hudâ-yı Müteâl Hazretleri ömür ve âfiyetlerini müzdâd ve hayat-bahşâ-yı ümid ve visal ve bu sayede biz âcizlerine terahhum buyursun. Mürseller Ulusu hürmeti için dualarımız kabul buyurulsun. Hazretinizden dua-yı hayriyenizi rica ve daima nazarınızdan gâib olmayıp mukaddes kalbinizde hazır bulunmamı niyaz ile ellerinizi ve ayaklarınızı öper, Allah Teâlâ’nın selâmını sizlere, talebelerinize, ulemanıza, akrabanıza, ahbablarınıza tahiyye ediyorum.

Eğer ayağınız turâbına yüz süren fakir bendelerinden sual buyurulursa, sizlere olan şevk-i dinî borcumu îfa ile mükellef ve şikayetim ise Zat-ı âlînizden umuyorum ki, Bikāî kavlinin manasını, Esteîzü billah;

<p class="arabic" dir="rtl" title="Meal: “Andolsunki, size kendisi hakkında imkânlar verdiğimiz hususlarda, onlara imkan vermiştik.” [Ahkaf Suresi, 46:26]">وَلَقَدْ مَكَّنَّاهُمْ فِيمَا اِنْ مَكَّنَّاكُمْ فِيهِ</p>

kavl-i keriminde Hatib Şirbînî tefsirindeki müşkilatımın hallini ve hal-i ahvallerinize dair haberlerle serîan cevabınızı rica ediyorum. Abdülkadir el-Kadrî ve cemi talebelerimle ellerinizi ve ayaklarınızı öper, hayır duanızı diriğ etmemenizi temenni ve istirham ediyoruz. Artık siz de îfa buyurunuz, <span class="arabic" dir="rtl" title="">هٰذَا قَوْلُ الْبِقَاعِى اِلٰى آخِرِهِ</span> hall ve tefsiri, Üstad-ı Ekremîlerine mahsus ve mâtuftur.

*Molla Abdülhamid*

Bu Arabça mektubu Türkçeye tercüme eden talebeniz, aynı derece hürmetlerimle hâk-ı pâye yüz sürer ve sonunda:

<p class="arabic" dir="rtl" title="Meal: “Şüphesiz ben, satır satır yazılanlara yemin olsun ki Molla Abdülhamid olarak derim ki: Ey Zafer! Kati bir zafer.” ">وَاِنِّى وَاَسْطَارٍ سُطِرْنَ سَطْرًا مُنْلاَ عَبدِ الْحَمِيدِ لَقَائِلٌ يَا نَصْرُ نَصْرٌ نَصْرًا</p>

receziyle kelâmına nihayet verir.

*Çok kusurlu talebenizden*
*Atabeyli Hasan Vehbi*
