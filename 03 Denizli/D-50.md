---
title: "Denizli 50 : Çaycı Emin’in ifadesidir"
no: 50
id: "D-50"
konu: "Çaycı Emin’in ifadesidir"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 50 : Çaycı Emin’in ifadesidir

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="takdim">[Çaycı Emin’in İfadesidir]</p>

Efendim! On sekiz seneden beri Kastamonu’dayım. Dokuz nüfus aile efradımın nafakasını kahvecilikle temine uğraşıyorum. Bundan altı sene evvel bir gün polis kısm-ı siyasi komiseri beni çağırttı. “İşin olmadığı zaman polis dairesi karşısında misafir Bediüzzaman Hoca’nın ara sıra hizmetine bakıver” dedi, karakolda benim için emir verdi. Aynı zamanda belediye tarafından Bediüzzaman’a tahsis edilen ayda üç lirayı almak için merkez marifetiyle mutemed tayin edildim. Hizmetinde bulunmaya başladığımdan tevkifime kadar kendisinden ne tarikat ve ne de cemiyet diye bir şey duymadım. Yanında üç-beş kişi gibi hiçbir toplantı görmedim ve duymadım. Hatta sabahtan öğleye kadar kapısı kilitli bulunurdu. Kimse ile görüşüp konuşmazdı. Öğleden ikindiye kadar lazım gelen hizmetini yapardım. Tekrar kapısını kilitlerdi. Ertesi gün öğleye kadar aynı şekilde kimseyi kabul etmezdi. Arz ettiğim hakikati Kastamonu halkından sorabilirsiniz. Ben bugün bunları söylemezsem, yarın Cenab-ı Hak büyük mahkemede heybet ve azametle benden soracaktır.

On dokuz gün mütemadiyen tehdid ve tazyikle ifademizi aldılar. Evim arandığında iki Kuran-ı Kerim’den başka bir şey çıkmamıştır. Ne yeni ve ne de eski yazıları okuyup yazmam yoktur. Türk milletinin namuslu bir ferdiyim. Türk’üm, İranlı değilim. Babamla kardaşımın biri, Türk ordusunda şehid olduklarını ispat edebilirim.

Binaenaleyh, mağduriyetimi mucib olan mevkufiyetimin kaldırılmasını dilerim. On dokuz gün, polisin hakkımızda yaptığı çok ince tahkikat neticesinde, bir-iki ziyaretçi ve bir hizmetçiden başka alakadar şahısların bulunmadığı, böyle bir cemiyetin olmadığına en büyük bir delildir.

*Çaycı Emin*

***
