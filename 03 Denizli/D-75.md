---
title: "Denizli 75 : Nurunuz tamam olsun ve Risaletü’n-Nur noksan kalmasın"
no: 75
id: "D-75"
konu: "Nurunuz tamam olsun ve Risaletü’n-Nur noksan kalmasın"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 75 : Nurunuz tamam olsun ve Risaletü’n-Nur noksan kalmasın

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık Kardeşlerim!

İki gün evvel sorgu hakimi beni isticvab için çağırdığı vakit, ben kardeşlerimi nasıl müdafaa edeyim diye düşünürken, İmam-ı Gazali’nin Hizbü’l-Masun’unu açtım. Birden bu gelen ayetler nazarıma göründü:

<p class="arabic" dir="rtl" title="Meal: “Şüphesiz Allah, inananları savunur.” [Hac Sûresi, 22:38] * “Nurlarının, önlerinde ve sağlarında koştuğunu (göreceğin gün.)” [Hadîd Sûresi, 57:12] * “Allah onları daima gözetlemektedir.” [Şûrâ Sûresi, 42:6] * “Onlar için mutluluk..” [Ra’d Sûresi, 13:29]">اِنَّ اللّٰهَ يُدَافِعُ عَنِ الَّذِينَ آمَنُوا * يَسْعٰى نُورُهُمْ بَيْنَ أَيْدِيهِمْ وَبِاَيْمَانِهِمْ * اَللّٰهُ حَفِيظٌ عَلَيْهِمْ * طُوبٰى لَهُمْ</p>

Baktım ki birinci ayet, şeddeler sayılsa ve meddeler sayılmazsa <span class="arabic" dir="rtl" title="">آمَنُوا</span> ’daki “vav” dahi meddedir, makam-ı cifrî ve ebcedîsi 1362 eder ki tam tamına bu senenin Hicri aynı tarihine ve bizim mümin kardeşlerimizi müdafaaya azmettiğimiz aynı zamanına hem manası hem makamı tevafuk ediyor. “Elhamdülillah” dedim: “Benim müdafaama ihtiyaç bırakmıyor.” Sonra hatırıma geldi ki: Acaba “Netice ne olacak?” diye merak ettim. Gördüm: <span class="arabic" dir="rtl" title="">اَللّٰهُ حَفِيظٌ عَلَيْهِمْ ٭ طُوبٰى لَهُمْ</span> ’deki iki cümle tenvin sayılmak şartıyla makam-ı cifrîsi aynen 1362 (eğer bir medde sayılmazsa).. ve 1363 eder (eğer o medde dahi sayılsa). Tam tamına hıfz-ı İlahiyeye pek çok muhtaç olduğumuz bu zamanın ve bu senenin ve gelecek senenin hicrî aynı tarihine tevafuk ederek bir seneden beri büyük bir dairede ve geniş bir sahada aleyhimize ihzar edilen dehşetli bir hücum karşısında mahfuziyetimize teminat ile teselli veriyor.

Risale-i Nur’un bu hadisede daha parlak fütuhatı memurîn dairelerinde bulunmasından, şimdiki muvakkat tevkif bizi meyus etmez ve etmemeli. Ve Âyetü’l-Kübra’nın tabı sebebiyle müsaderesi onun parlak makamına ve nazar-ı dikkati her taraftan ona celbetmesine bir ilanname telakki ediyorum.

<p class="arabic" dir="rtl" title="Meal: “Ey Rabbimiz! nûrumuzu bizim için tamamla, bizi bağışla.” [Tahrîm Sûresi, 66:8]">رَبَّنَا اَتْمِمْ لَنَا نُورَنَا وَاغْفِرْ لَنَا</p>

ayetini şimdi okudum. <span class="arabic" dir="rtl" title="">وَاغْفِرْ لَنَا</span> cümlesi tam tamına 1362 eder. Bu senenin aynı tarihine tevafuk eder ve bizi çok istiğfara davet ve emreder ki: “Nurunuz tamam olsun ve Risaletü’n-Nur noksan kalmasın.”

*Said Nursî*
