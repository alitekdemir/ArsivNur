---
title: "Denizli 141 : Farfaralı gazetecilerin kubbelerini habbe görüp ehemmiyet vermemek"
no: 141
id: "D-141"
konu: "Farfaralı gazetecilerin kubbelerini habbe görüp ehemmiyet vermemek"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 141 : Farfaralı gazetecilerin kubbelerini habbe görüp ehemmiyet vermemek

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

Aziz, sıddık, sarsılmaz ve tevekkülün mahiyetini ve kıymetini anlayan kardeşlerim!

Yirmi seneden beri hiçbir gazeteyi ne okumak ve ne sormak merakım olmadığı halde, pek çok teessüf ile, yalnız bir kısım zayıf kardeşlerimizin hatırları için bugün bir gazetenin bir bahsini gördüm. Bundan bildim ki; perde altında ve üstünde ehemmiyetli cereyanlar rol oynuyorlar. Meydanda biz göründüğümüzden, bizleri o cereyanlarla alâkadar tevehhüm ediyorlar. İnşallah, Risale-i Nur’un dört sandık kuvvetli ve cerh edilmez risaleleri ve pek kati müdafaa defterleri; hem bizim hakkımızda hem iman ve Kuran, İslam hakkında bir hayırlı netice verecekler. Biz onların dünyalarına karışmadık ve karışacağımızı hiçbir cihetle tesbit edemediler. Mecburiyetle bütün Risale-i Nur’u Ankara tahkik için istedi.

Madem hakikat budur ve madem şimdiye kadar Risale-i Nur’un hizmetinde inayet-i Rabbaniye tecellisini inkar edilmeyecek derecede gördük. Her birimiz cüzi-külli bunu hissetmişiz. Ve madem şimdi siyasetin ve dünyanın çok cereyanları birbirine karşı tahşidatı oluyor. Ve madem elimizden kazaya rıza ve kadere teslim ve hizmet-i imaniye ve Kuraniye ve nuriyenin verdikleri büyük ve kudsi teselliden başka bir şey gelmiyor. Elbette bize en elzem iş, telaş etmemek ve meyus olmamak ve birbirinin kuvve-i maneviyesini takviye etmek ve korkmamak ve tevekkülle bu musibeti karşılamak ve habbeyi kubbe yapan farfaralı gazetecilerin kubbelerini habbe görüp ehemmiyet vermemektir. Bu dünya hayatı, hususan bu zamanda, bu şerait altında kıymeti yoktur. Başa ne gelse gelsin, hoş görmeli.

*Said Nursî*

***
