---
title: "Denizli 23 : Ankara bilirkişi raporu hakkında bilgilendirme"
no: 23
id: "D-23"
konu: "Ankara bilirkişi raporu hakkında bilgilendirme"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 23 : Ankara bilirkişi raporu hakkında bilgilendirme

<p class="takdim">[Müdafaatımla münasebettar olması cihetiyle bu bir-iki mektub bu makama girmiş]</p>

<p class="arabic" title="Meal: “Her türlü noksan sıfatlardan yüce olan Allah’ın adıyla.”" dir="rtl" title="">بِاسْمِهِ سُبْحَانَهُ</p>

Aziz, Sıddık Kardeşlerim!

Bize ihbar edene ve yazana zarar gelmemek için şimdilik ehl-i vukufun ittifak ile verdikleri kararlarını size göndermeyeceğim. Bu son ehl-i vukuf, bütün kuvvetiyle bizi kurtarmak ve ehl-i dalalet ve bid’iyatın şerrinden muhafaza etmek için çalışmışlar. Bize isnad edilen bütün suçlardan tebrie ediyorlar.

Ve Risale-i Nur’dan tam ders aldıklarını ihsas edip “Risale-i Nur’un ilmî ve imanî kısmının ekseriyet-i mutlaka ile vakıfane yazıldığını ve Said ise hem samimi hem ciddi kanaatlerini beyan ederek ondaki kuvvet ve iktidar; isnad edildiği gibi tarikat icadı veya cemiyet kurmak veya hükümetle mübareze etmekte değildir, belki yalnız Kuran’ın hakikatlerini muhtaçlara bildirmek kuvvet ve iktidarıdır” diye müttefiken karar vermişler.

Ve gayr-ı ilmî tabir ettikleri mahremlere karşı demişler ki: “Bazen cezbeye ve şuurun heyecanına ve ihtilal-i ruhiyeye kapılmasından bu eserler ile mesul olmamak lazım geliyor.” manasını ifham ediyorlar.

Ve Eski Said, Yeni Said tabirinde iki şahsiyet; ikincisinde fevkalade bir kuvvet-i imaniye ve ilim ve hakikat-i Kuraniye manasını vermişler ve “Bir nevi cezbe ve ihtilal-i dimağiye ihtimali var.” demişler. Hem bizi şiddetli tabiratın mesuliyetinden kurtarmak hem muarızlarımızı okşamak için “Sem ve basar cihetinde hallüsinasyon hastalığı ihtimali nazar-ı dikkate alınabilir” demişler. Onların bu ihtimalini esasıyla çürüten, ellerine geçen ve bütün akılları geri bırakan Nur Risaleleri ve bütün avukatlara hayret veren Müdafaa ve Meyve Risaleleri kâfi ve vâfi bir cevapdır. Ben çok teşekkür ediyorum ki bir hadis-i şerifin ^[Metinde işaret edilen hadis-i şerif ile ilgili olarak bk. [[D-24|Denizli Arşivi n.24]]] mazhariyeti bu ihtimal ile bana verilmiş.

Hem o ehl-i vukuf, bütün kardeşlerimizi ve beni tam tebrie ediyorlar ve diyorlar: “Said’in alimane ve vakıfane eserlerine iman ve ahiretleri için bağlanmışlar. Hiçbir cihette hükümete karşı bir suikastlerine dair bir sarahat ve bir emare ne muhaberelerinde ve ne kitap ve risalelerinde bulmadık.” diye o heyetin ittifakla karar verip biri Necati feylesof, biri Yusuf Ziya alim, biri de Yusuf feylesof namlarında üç zat imza etmişler.

Latif bir tevafuktur ki: Biz bu hapse kendimiz hakkında bir Medrese-i Yusufiye ve Meyve Risalesi onun meyvesi dediğimizden bu iki Yusuf dahi perde altında “Biz dahi o medrese-i Yusufiye’deki derslere hissedarız.” diye lisan-ı halleriyle ifade etmeleridir.

Hem cezbeye latif bir delilleridir ki: “Otuz Üçüncü Söz’ün Otuz Üç Pencereli Otuz Üçüncü Mektub” gibi tabirleri hem kendi kedisinin “Ya Rahîm! Ya Rahîm!” tesbihini işitmesi hem kendini bir mezar taşı görmesi, cezbeye ve hallüsinasyon ihtimaline delil göstermeleridir.

Merhum Hafız Ali ve Mehmed Zühdü’ye tam bir üçüncü yoldaş ve dualarımda kutuplar dairesinde isimleri de geçen Hafız Mehmed’in kardeşi Ali Gül’ün hediyesinin her bir harfine mukabil Cenab-ı Erhamürrâhimîn ona ve akrabalarına ve köyüne bin rahmet eylesin, âmin, âmin, âmin.

*Said Nursî*
