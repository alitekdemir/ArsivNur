---
title: "Denizli 94 : Ehemmiyetli bir ihsan-ı İlahi; ihsanını ihsas etmemektir"
no: 94
id: "D-94"
konu: "Ehemmiyetli bir ihsan-ı İlahi; ihsanını ihsas etmemektir"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 94 : Ehemmiyetli bir ihsan-ı İlahi; ihsanını ihsas etmemektir

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık Kardeşlerim!

Kastamonu’da ehl-i takva bir zat, şekva tarzında dedi: “Ben sukut etmişim. Eski halimi ve zevklerimi ve nurları kaybetmişim.”

Ben de dedim: Belki terakki etmişsin ki; nefsi okşayan ve uhrevi meyvesini dünyada tattıran ve hodbinlik hissini veren zevkleri, keşifleri geride bırakıp, daha yüksek makama, mahviyet ve terk-i enaniyet ve fani zevkleri aramamak ile uçmuşsun. Evet bir ehemmiyetli ihsan-ı İlahi; ihsanını, (enaniyetini bırakmayana) ihsas etmemektir ta ucub ve gurura girmesin.

Kardeşlerim! Bu hakikata binaen, bu adam gibi düşünen veya hüsn-ü zannın verdiği parlak makamları nazara alan zatlar, sizlere bakıp içinizde mahviyet ve tevazu ve hizmetkarlık kisvesiyle görünen şakirdleri adi, ami adamlar görür ve der: “Bunlar mı hakikat kahramanları ve dünyaya karşı meydan okuyanlar? Heyhat! Bunlar nerede, evliyaları bu zamanda aciz bırakan bu kudsi hizmet mücahidleri nerede?” diyerek dost ise inkisar-ı hayale uğrar, muarız ise kendi muhalefetini haklı bulur.

*Said Nursî*

***
