---
title: "Denizli 40 : Kıyafet meselesi hakkında ifade"
no: 40
id: "D-40"
konu: "Kıyafet meselesi hakkında ifade"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 40 : Kıyafet meselesi hakkında ifade

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="takdim">[Bu kış fırtınası gibi başıma bir manevi fırtına getiren Afyon Zabıtasına gıyabî ve mecburî ifademdir]</p>

Efendiler! Müteaddid casuslar ve tarassudlarla mahkemelerin bulmadıkları gibi siz dahi mucib-i mesuliyet bir şey bulmadığınızın bir delili şudur ki: Yirmi seneden beri üç vilayette ve iki mahkemede ve nezaretler altında değişmeyen ve ilişilmeyen yalnız kıyafetimi buldunuz. “Nedir bu kıyafet?” derseniz.

**Elcevap**: Denizli’de beraetimizden sonra kıyafetime dair büyük memurlara iki mahkemede dediğim gibi derim:

**Evvela**: Ben münzevi yaşıyorum. Hayat-ı içtimaiyeden çekilmişim. Münzevi çilehanelerine bu kıyafetle girilir.

**Saniyen**: Bir şeyi reddetmek başkadır ve o kanunla amel etmemek bütün bütün başkadır. Ben ehemmiyetli maruzatlarım için amel etmiyorum. Hem başa koymak için bir kanun, bir mecburiyet, bir maslahat yok ki memurlar dairelerde giymiyorlar ve camilerde herkes serbesttir; kadınlar, çocuklar giymiyorlar. Hem ben her iki mahkemede bu kıyafetimle gittiğim halde ve nadiren bir şapka elimde tutuyordum. Eskişehir Mahkemesi Şapka Kanunu cihetinde, Isparta müddeiumumisi aleyhimde bir madde-i mesuliyet yapmak istediği halde bu şapka meselesinde ittifakla beraetime karar vermesi ve Denizli Mahkemesi ise hiç nazara almaması bir hüccettir ki: Benim kıyafetime ilişmek kanunsuzdur, keyfîdir, zulümdür.

**Salisen**: Ben pazar ve kalabalık yerlere ve mecbur olmadan resmi dairelere gitmem. Yalnız komşum ve yakınımdaki camiin hâli mahfeline akşama yakın gidip tek başımla namazımı eda edip yalnız oturuyorum. Hatta kimseyi yanıma alamadığım için cemaat hayrından mahrum kalıyorum. Hava iyi olduğu zaman bazen kırlara ve hâli yerlere nefes almak için tek başımla çıkarım. İşte bu vaziyetteki bir adama bu asrî kıyafet teklif edilmez.

Yetmiş yaşında ve kabir kapısında kabre girmek için nöbet bekleyen ve dünyadan alakasını yirmi beş seneden beri kesen ve mal ve evlad gibi şeylerden alakasız bulunan ve bütün kuvvetiyle eski günahlarına bir keffaret arayan ve takva ve azimet-i şeriye’ye harekatını tevfik etmeye ve tatbik etmeye çabalayan ve yedi-sekiz milyar ehl-i imanın kıyafetlerini kendi şahsına ihtiyar eden bir adama elbette bu asrî kıyafet ruhsat-ı şeriye ile belki cebr-i keyfî ile teklif edilmez.

Haydi tahmininiz gibi bu gidişatım bir inad dahi olsa, madem Mustafa Kemal o inadı kıramadı ve iki mahkeme kırmadı ve üç vilayetin hükümetleri ve zabıtaları bozmadı. Sizler ne için keyfî ve maslahatsız o inadı kırmaya çalışıyorsunuz? Ve beni mecbur edip “Haydi dünyanız başınızı yesin. Ben kabre giriyorum.” dedirtiyorsunuz.

Hem emsalsiz bir tarzda beni tarassudlarla sıkmanıza bir mana veremiyorum. Çünkü yirmi beş senelik hayatımın bütün esrarı ve mahrem ve gayr-ı mahrem bütün mektublarım ve kitablarım dokuz ay tetkikten sonra beraetime mahkemeyi mecbur ettiği gibi altı aydan beri Mahkeme-i Temyiz’de en ehemmiyetli kısmı incelendikten sonra mahkemenin beraetimize dair kararını Mahkeme-i Temyiz tasdik edip Risale-i Nur’da menfaattan başka bir zarar olmadığına imza basmış demektir. Acaba benim gibi zulmen çok zahmet ve meşakkat çeken bir adamın, bir-iki senedeki yazılarında ona zulmedenlere karşı mucib-i mesuliyet ve husumet yirmi madde bulunmaz mı? Halbuki yirmi senelik hayatımın bütün âsârında kanunca mucib-i mahkumiyet bir tek madde bulunmadığına kati bir delil Denizli Mahkemesi ittifakla beraetine ve Temyiz Mahkemesi tasdike mecbur olmasıdır.

Tarassud ile esrarımı anlamak bahanesi ise benim gizli bir esrarım kalmadı ki araştırılsın. Mahkeme sebebiyle en mahrem eserlerim ve sırlarım en namahremlerin ellerinde geziyor. Bugünlerde en gizli esrarını polis hafiyesine söyleyen bir adamı tarassud etmek manasızdır. Bana lüzumsuz bu kadar sıkıntı vermeyiniz. Artık yeter. İstirahata çok ihtiyacım var.

Elhasıl: Bütün sırlarım ve sa’yim ve gayem ve maksadım ve Risale-i Nur’un en ehemmiyetli hizmeti küfr-ü mutlaktan kurtarmak ve muhafaza etmek ve bu mübarek milletin hayatını anarşilikten ve mevtini idam-ı ebedîden halas etmek ve ölümü terhis tezkeresine çevirmektir. Bu vazifede lüzum olsa değil yalnız bu hayatımı, belki hayat-ı uhreviyemi dahi feda etmeye azmetmişim.

Evet madem ölüm öldürülmüyor ve kabir kapısı kapanmıyor. Elbette bu ihlas hakikatına dayanan bu vazife her hizmetin fevkindedir. Ve bu ihlası muhafaza için hiçbir cereyanla ve dünyevi maksadlarla kendimizi bulaştırmayız, bulaştıramayız.

*Said Nursî*

***
