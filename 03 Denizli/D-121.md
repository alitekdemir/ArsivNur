---
title: "Denizli 121 : Siz dahi benim gibi Hafız Ali’yi dualarınızda yad ediniz"
no: 121
id: "D-121"
konu: "Siz dahi benim gibi Hafız Ali’yi dualarınızda yad ediniz"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 121 : Siz dahi benim gibi Hafız Ali’yi dualarınızda yad ediniz

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık Kardeşlerim!

<p class="arabic" dir="rtl" title="Meal: “Her türlü musibet için (şu ayeti söyleriz): Biz şüphesiz Allah'a aidiz ve şüphesiz Ona döneceğiz.” [Bakara Suresi, 2:156]"> لِكُلِّ مُصِيبَةٍ؛ اِنَّا لِلّٰهِ وَ اِنَّا اِلَيْهِ رَاجِعُونَ </p>

Ben hem kendimi hem sizleri hem Risale-i Nur’u taziye ve merhum Hafız Ali’yi ve Denizli Kabristanını tebrik ediyorum. Meyve Risalesinin hakikatını ilmelyakin ile bilen bu kahraman kardeşimiz, aynelyakin ve hakkalyakin makamına çıkmak için kabre cesedini bırakıp melekler gibi yıldızlarda ve alem-i ervahta seyahata gitti ve tam vazifesini yapıp terhisle istirahata çekildi.

Cenab-ı Erhamürrâhimîn, Risale-i Nur’un bütün yazılan ve okunan harfleri adedince onun defter-i a’mâline hasenat yazdırsın, amin! Ve onların sayısınca onun ruhuna rahmetler yağdırsın, amin! Ve kabrinde Kuran’ı ve Risale-i Nur’u ona şirin ve enis arkadaş eylesin, amin! Ve Nur fabrikasına onun yerine on kahramanı ihsan edip çalıştırsın. Âmin! Âmin! Âmin!

Siz dahi benim gibi dualarınızda onu yad ediniz. Bin lisan onun lisanı yerine istimal edip, o kaybettiği bir hayat ve bir dil yerinde manevi bin hayat kazandı diye rahmet-i İlahîden ümidvarız.

*Said Nursî*

***
