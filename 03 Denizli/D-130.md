---
title: "Denizli 130 : Nefs-i emmarenin ölmesiyle onun cihazları damarlara ve hissiyata devredilir"
no: 130
id: "D-130"
konu: "Nefs-i emmarenin ölmesiyle onun cihazları damarlara ve hissiyata devredilir"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 130 : Nefs-i emmarenin ölmesiyle onun cihazları damarlara ve hissiyata devredilir

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık Kardeşlerim!

Birbirinizi enaniyetle veya sadakatsizlikle ittiham etmemek için bir hakikati beyan etmek ihtar edildi.

Ben bir zaman, enaniyetini bırakmış ve nefs-i emmaresi kalmamış büyük evliyadan şiddetli bir surette nefs-i emmareden şikayet ettiklerini gördüm, hayrette kaldım. Sonra kati bildim ki, ahir ömre kadar mücahede-i nefsiyenin sevabdar devamı için nefs-i emmarenin ölmesi üzerine onun cihazatı damarlara ve hissiyata devredilir, mücahede devam eder. İşte o büyük evliyalar, bu ikinci düşmandan ve nefsin vârisinden şikayet ederler.

Hem manevi kıymet ve makam ve meziyet, bu dünyaya bakmıyor ki, kendini ihsas etsin. Hatta en büyük makamda bulunanlardan bazı zatlara verilen büyük bir ihsan-ı İlahi’yi hissetmediklerinden, kendilerini herkesten ziyade biçare ve müflis telakki etmeleri gösteriyor ki; avamın nazarında medar-ı kemalat zannedilen keşif ve keramat ve ezvak ve envar, o manevi kıymet ve makamlara medar ve mihenk olamaz. Sahabelerin bir saati, başka velilerin bir gün belki bir çillesi kadar kıymeti olduğu halde; keşif ve manevi harikulade hâlâta evliya gibi mazhariyetleri her sahabede olmaması, bu hakikati ispat ediyor.

İşte kardeşlerim! Dikkat ediniz! Sizin nefs-i emmareniz, kıyas-ı binnefs cihetinde, su-i zan ve gurur noktasında sizleri aldatmasın. Risale-i Nur terbiye etmiyor diye şüphelendirmesin.

*Said Nursî*

***

1. Üstad tarafından yazılmış pusulanın orijinali.
![[Denizli-130-Pusula-Page1.jpg|300]]
![[Denizli-130-Pusula-Page2.jpg|300]]

