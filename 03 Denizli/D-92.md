---
title: "Denizli 92 : Bize karşı bu geniş hücumun hakiki sebebi Beşinci Şua değildir"
no: 92
id: "D-92"
konu: "Bize karşı bu geniş hücumun hakiki sebebi Beşinci Şua değildir"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 92 : Bize karşı bu geniş hücumun hakiki sebebi Beşinci Şua değildir

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz, Sıddık Kardeşlerim!

Bize karşı bu geniş ve ehemmiyetli hücum ve tecavüzün hakiki sebebi Beşinci Şua olmadığını, belki Hizbü’n-Nuri ve Miftahü’l-İman, Hüccetullahü’l-Baliğa olduğunu bu fecirde bir ihtar-ı manevi ile hissettim. Dikkatle Hizb-i Nuri’yi kısmen okudum, Miftah’ı da düşündüm, bildim ki: Zındıklar, küfr-ü mutlak mesleğini bu iki keskin elmas kılınçların darbelerine karşı muhafaza edemediklerinden, bir parça az siyasetle münasebeti bulunan Beşinci Şua’ı zahiri bir sebep gösterdiler, hükümeti iğfal edip aleyhimize sevk ettiler.

Aynen bu ihtar ile beraber hatıra geldi ki: “Bir kısım zaif kardeşlerimiz muvakkaten vazgeçseler, belki kendileri bu beladan kurtarılır” diye izin vermek istedim. Birden ihtar edildi ki: Bu derece alakası devam eden ve iki defa bu imtihana giren ve mukabilinde bu kadar zahmet çektikten sonra faidesiz, zararlı kalben vazgeçmek değil, belki onları aldatmak için sırf zahiri bir içtinab gösterebilir. Yoksa hem kendine hem bizlere hem kudsi mesleğimize zararı dokunur, cezası olarak maksadının aksiyle tokat yer.

*Said Nursî*

***
