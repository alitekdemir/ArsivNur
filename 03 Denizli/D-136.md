---
title: "Denizli 136 : Haşiye mahiyetinde bir fıkracık"
no: 136
id: "D-136"
konu: "Haşiye mahiyetinde bir fıkracık"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 136 : Haşiye mahiyetinde bir fıkracık

Kardeşlerim!

Bu şahsi fıkracık -eğer sizler tam münasip görseniz- bu sabahki fıkranın ahirinde bir haşiye olarak yazınız: ^[Bkz. Denizli Arşivi [[D-31]]]

Mahkumiyetimize hükmeden mahkemeyi ve aleyhimizdeki hakimlerini ebedi mahkum eden bu tecziye ve tazibimizde en acınacak ve düşmanları da rikkate getirecek en garibi şudur ki:

Bu dokuz ay zarfında her vesile ile şahsıma kanunsuz ihanet etmek ve zaaf ve ihtiyarlığım için şiddetle muhtaç olduğum hizmetçilerimden sebepsiz menetmek ve müdafaatlarımı yazdırmamak için hapisteki arkadaşlarımla konuşturmamak ve temas ettirmemek ve gürültüden çok müteessir olduğum -hususan ibadet vaktinde- ve kaç defa şekva ettiğim halde, yanıbaşımda gayet haylaz gençleri bulundurup benim damarlarıma dokundurmak, hatta bila-istisna bütün şahsi arzularıma aksiyle muamele etmek ve arkadaşlarıma “ehemmiyetsizliğimi” söyleyip beni çürütmek ve haylazları hürmetsizliğe teşvik fikriyle “Said, işi düşse gelip elimizi ayağımızı öper” demek ile o mevhum cemiyet-i siyasiyeyi bozmak için mezkur ihanetlerine karşı hadsiz şükürler olsun ki sabır ve tahammül ihsan edildi.

***

> 1. Üstad tarafından yazılmış pusulanın orijinali.
> ![[Denizli-136-Pusula-Page1.jpg|300]] ![[Denizli-136-Pusula-Page2.jpg|300]]
