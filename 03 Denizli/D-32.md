---
title: "Denizli 32 : İki sebep şiddetli şekvamızı teskin etmiştir"
no: 32
id: "D-32"
konu: "İki sebep şiddetli şekvamızı teskin etmiştir"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 32 : İki sebep şiddetli şekvamızı teskin etmiştir

<p class="takdim">[İkinci gün pek şiddetli sözler söylenecekti. Bu gelecek parça onun mukaddemesiydi. Fakat ikinci gün beraet verdiler, o tokatlardan kurtuldular.]</p>

Efendiler!

Bizi sebepsiz kısmen mahkum ve dokuz ay en sıkı ve sıkıntılı yerde tevkif etmek; gerçi bu haksız hale karşı çok şiddetli şekva ve itiraz hakkımızdır. Fakat iki sebep bizi teskin ediyordu.

**Birincisi**: Ne kadar tenkid nazarı da olsa Risale-i Nur’a dikkatle bakan iman noktasında herhalde istifade eder, kalben ona taraftar olur. Meğer bütün bütün kalbi çürümüş ola. Sizdeki ehl-i insafın kalpleri elbette lehimizdedir ve mecburiyetle aleyhimizde hükmeder.

**İkinci Sebep**: Bu kadar zaman hakimiyetinizin altında ve size amir nazarıyla baktığımızdan makam-ı iddiadan başka sizi yabani değil belki hukuk-u hürmeti veren bir uhuvvet ve bir karabet manası hissettiğimizden ve geldik geleli başka yerlere nisbeten insaflı mahkeme dediğimizden hiddet ve şiddeti makam-ı iddiadan başka size, mahkemenize karşı bırakmıştık. Fakat otuz-kırk seneden beri ecnebi hesabına ve küfür ve ilhad namına bu milleti ifsad ve bu vatanı parçalamak fikriyle Kuran hakikatına ve iman hakikatlerine her vesile ile hücum eden ve çok şekillere giren bir gizli ifsad komitesine karşı bu meselemizde kendilerine perde yaptıkları insafsız ve dikkatsız memurlara ve bu mahkemeyi şaşırtan onların müslüman kisvesindeki propagandacılarına hitaben fakat sizin huzurunuzda, zahiren sizinle birkaç söz konuşacağıma müsaade ediniz.

<p class="takdim">[Fakat ikinci gün beraet kararı o dehşetli konuşmayı geri bıraktı.]</p>

*Tecrid-i mutlakta, haps-i münferidde*
*Mevkuf Said Nursî*

***

1. Müdafaanın Üstad tarafından yazılmış nüshasından bir kısım.
![[Denizli-032.jpg|300]]

