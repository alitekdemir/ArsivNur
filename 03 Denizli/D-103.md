---
title: "Denizli 103 : Elbette ve elbette bize lazım olan sabır içinde daima şükretmektir"
no: 103
id: "D-103"
konu: "Elbette ve elbette bize lazım olan sabır içinde daima şükretmektir"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 103 : Elbette ve elbette bize lazım olan sabır içinde daima şükretmektir

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Kardeşlerim!

Madem her hadisede en hakiki sebep ve en büyük hisse kader-i İlahînindir. Ve madem kader adalet eder ve adalet vechi güzeldir. Ve madem rahmetin her şeyde bir izi, bir yüzü var. Ve madem haklı ve mazlum olanın âhı arşa kadar çıkar. Ve bire mukabil on derece mükafatı var. Ve madem biz bu belayı tahrik etmedik ve madem kudsi hizmetimiz zayi olmadı ve belki bir cihette tevakkuf da etmedi. Başka sahada tezahüratı var. Ve madem bu işsiz sıkıntılı kışta, hakiki ve hakikatli ve samimi ve halis dostlarla sohbet ve dertleşmek gayet hoştur. Ve madem koca alem-i İslam’ın en büyük bir vazifesini milyonlar adam yerinde Risale-i Nur’un mahdud şakirdleri yapıyorlar. Ve aldıkları manevi nur ve sürur ve şeref, zahmetlerini rahatlandırır. Akşamda büyük bir ücret alan adamın, ikindide şiddetli çalışmasındaki meşakkati lezzet verir, sıkıntıları bir cihetle lezzetlenir. Elbette ve elbette bize lazım olan sabır içinde daima şükretmektir. Ben “hadsiz şükür” derim.

*Said Nursî*

***
