---
title: "Denizli 69 : En ziyade yaralananlar siperini bırakanlardır"
no: 69
id: "D-69"
konu: "En ziyade yaralananlar siperini bırakanlardır"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 69 : En ziyade yaralananlar siperini bırakanlardır

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz, Sıddık Kardeşim!

Ben sizin orada bulunmanızın hikmetini aynen yazdığın gibi tahmin ederdim. Orada ya korkudan veya çabuk kurtulmak fikriyle benden ve Risale-i Nur’dan bir derece zahiri bir çekilmek ve bize muarız olanlara bir parça taraftar kendini göstermek vaziyeti hem bana hem Risale-i Nur’a zararı dokundu. Müdür ile mahkeme o vaziyetten cesaret aldılar. Ben bilirdim fakat o zatın eski sadakati ve hizmeti bana o ehemmiyetli kusurunu affettiriyordu. Fakat o hal, o zata hiç fayda vermediği gibi kurtulmasını ümidin hilafına tehir etmekle beraber, binler masum diller ile edilmiş dualar ve ibadetlerden, sadakat-ı tam şartıyla, mukabilinde hissedar olmasını kaybetmiş. Ben ara sıra onu teşrikine ve tam sadakatına dualar ile çabalıyorum. Sen benim tarafımdan ona selam söyle ve de ki:

En ziyade yaralananlar siperini bırakanlardır. Hem bizim karşımızdaki hükümet ve mahkeme değildir. Belki gizli zındıka ve küfr-ü mutlaka düşenlerin komitesidir. Ve hiçbir tevil kaldırmayan dehşetli bidaların taraftarlarıdır ki: Hükümeti iğfal edip aleyhimize sevk ettiler. Mesela benden kusurum için sıkılan elbette münafık masonlara yanaşır.

Evet yol şimdi bizim için ikidir. Bir veli dahi bize hücum etse bilmeyerek masonlara yardımcı olur.

*Said Nursî*

***
