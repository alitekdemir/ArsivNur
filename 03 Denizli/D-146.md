---
title: "Denizli 146 : Pek ciddi bir cilve-i inayet olan bir halimi beyan etmek"
no: 146
id: "D-146"
konu: "Pek ciddi bir cilve-i inayet olan bir halimi beyan etmek"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 146 : Pek ciddi bir cilve-i inayet olan bir halimi beyan etmek

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık Kardeşlerim!

Size pek ciddi bir cilve-i inayet olan ihtiyarsız ve zahiren sebepsiz bir halimi beyan etmek bir ihtar aldım. Şöyle ki:

Geçen seneye kadar Risale-i Nur’un cüzleri, her köye ve herkese vermek için ve yetişmek cihetiyle küçük parçalar ve birer risale tarzında idiler. Birdenbire ihtiyarsız gibi ehemmiyetli bir surette mecmualar şeklinde güya daha mühim yerlerde okunacaktır diye ciltlettirdik. Feyzi cildi çok güzel yapıyordu. Âsiye dahi tezyin ediyordu. Şimdi hikmeti anlaşıldı. Küre, İnebolu, Taşköprü yerlerinde adliye, maarif, mebuslar dairelerinde o büyük mecmualar okunmaya başladı.

Hem medar-ı hayrettir ki, o zaman bütün bütün adetime ve vaziyetime muhalif olarak Abdülmecid’in çocuklarına elbise, erzak gibi çok şeylerimi gönderdim. Güya ben ya ölüyorum veya buradan gidiyorum zayi olmasın diye Risale-i Nur’un çok ehemmiyetli birkaç mecmuayı da gönderdim.

***

Zerafetli latif bir cilve-i inayet dahi dünden beri göründü. Şöyle ki:

Dün Meyve’yi tashih ederken komşumdaki haylazlar içinde heyecanlı bir telaş oldu. Müdür birinin bir pusulasını yakalamış. İçinde Risale-i Nur’dan ve namazdan bahis varmış. O genci çağırmış, demiş: “Hocayı dinlemeyiniz, namaz kılmayınız, Ondan bir şey yazmayınız, ben toplayacağım.” O genç geldi, bir velvele verdi. Bütün onların yazdıklarını bana getirdiler. Ben dedim: “Sizi değil, eğer olsa beni taciz ederler.” Sonra ben pencerede otururken müdür geçti. Çağırdım, dedim: “Bu haylazların terbiyeleri namazla olur. Neden böyle yaptın?” Birden dedi. “Ağır Cezada eski ezan okunuyor, ben kapatacağım” gibi sözler ile ben sıkıldım. “Bu derece dalalette taassup gösteren bir adamın tahakkümü ağırdır” diye müteessir oldum. Fakat bu sabah yedi sekiz haylazlar namaza başlayıp dediler: “Risale-i Nur’un bir kısım şakirdleri hapisten çıkmak istemiyorlar. Biz dahi o mübareklere benzemeliyiz.” Ben de ferahla şükrettim.

Tahiri elhak merhum Hafız Ali yerini de tutmuş gibi, Katip Osman dahi merhum Mehmed Zühdü’nün yerini de tutuyor ümidindeyim. Ve Hafız Ali’nin kalem vazifesini de kendine aldı, sâlis-i selâsîn oldu. Gayet güzel bir yazıyla yazılan Kuran-ı Mucizü’l-Beyan benim nazarımda gayet kıymettardır. (19 Nisan 944)

*Said Nursî*

***

1. Üstad tarafından yazılmış pusulanın orijinali.
![[Denizli-146-Pusula-Page1.jpg|300]]
![[Denizli-146-Pusula-Page2.jpg|300]]

> 
![[Denizli-146-Pusula-Page3.jpg|300]]
![[Denizli-146-Pusula-Page4.jpg|300]]

