---
title: "Denizli 31 : Son Söz’ün Bir Kısmı"
no: 31
id: "D-31"
konu: "Son Söz’ün Bir Kısmı"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 31 : Son Söz’ün Bir Kısmı

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

## Son Söz’ün Bir Kısmı

Efendiler!

Şimdiki hayat-ı içtimaiyeyi bilemediğimden, makam-ı iddianın gidişatına göre sizce musammem mahkumiyetimize bir bahane olmak için pek musırrane ileri sürdüğünüz cemiyetçilik ittihamına karşı pek çok kati cevaplarımızı Ankara ehl-i vukufunun dahi müttefiken tasdikleriyle beraber, bu derece bu noktada ısrarınıza çok hayret ve taaccübde bulunurken kalbime bu mana geldi:

Madem, hayat-ı içtimaiyenin bir temel taşı ve fıtrat-ı beşeriyenin bir hacat-ı zaruriyesi ve aile hayatından ta kabile ve millet ve İslamiyet ve insaniyet hayatına kadar en lüzumlu ve kuvvetli rabıta ve her insanın kainatta gördüğü ve tek başına mukabele edemediği medar-ı zarar ve hayret ve insanî ve İslamî vazifelerin ifasına mani maddi ve manevi esbabın tehacümatına karşı bir nokta-i istinadı ve medar-ı teselli olan dostluk ve kardeşane cemaat ve toplanmak ve samimane uhrevî cemiyet ve uhuvvet hem siyasi cephesi olmadığı halde ve bilhassa hem dünya hem din hem ahiret saadetlerine kati vesile olarak iman ve Kuran dersinde halis bir dostluk ve hakikat yolunda bir arkadaşlık ve vatanına ve milletine zararlı şeylere karşı bir tesanüd taşıyan Risale-i Nur Şakirdlerinin pek çok takdir ve tahsine şayan ders-i imanda toplanmalarına “cemiyet-i siyasiye” namını verenler, elbette ve herhalde, gayet fena bir surette aldanmış veya gayet gaddar bir anarşisttir ki hem insaniyete vahşiyane düşmanlık eder hem İslamiyet’e Nemrudane adavet eder hem hayat-ı içtimaiyeye anarşiliğin en bozuk ve mütemerridi tavrıyla husumet eder ve bu vatana ve millete ve hakimiyet-i İslamiyeye ve dinî mukaddesata karşı mürtedane ve mütemerridane ve anûdane mücadele eder. Veya ecnebi hesabına bu milletin can damarını kesmeye ve bozmaya çalışan el-hannas bir zındıkdır ki hükümeti iğfal ve adliyeyi şaşırttı, ta o şeytanlara, Firavunlara, anarşistlere karşı şimdiye kadar istimal ettiğimiz manevi silahlarımızı, kardeşlerimize ve vatanımıza çevirsin veya kırdırsın. [^1]

*Mevkuf*
*Said*

***

1. Müdafaanın Üstad tarafından yazılmış nüshasından bir kısım.
![[Denizli-031.jpg|300]]


***
[^1]: Mahkumiyetimize hükmeden mahkemeyi ve aleyhimizdeki hakimlerini ebedî mahkum eden bu tazyik ve tâzibimizde en acınacak ve düşmanları da rikkate getirecek en garibi şudur ki:Bu dokuz ay zarfında her vesile ile şahsıma kanunsuz ihanet etmek ve zaaf ve ihtiyarlığım için şiddetle muhtaç olduğum hizmetçilerimden sebepsiz menetmek ve müdafaatlarımı yazdırmamak için hapisteki arkadaşlarımla konuşturmamak ve temas ettirmemek ve gürültüden çok müteessir olduğum hususan ibadet vaktinde ve kaç defa şekva ettiğim halde yanı başımda gayet haylaz gençleri bulundurup benim damarlarıma dokundurmak, hatta bila-istisna bütün şahsî arzularıma aksiyle muamele etmek ve arkadaşlarıma ehemmiyetsizliğimi söyleyip beni çürütmek ve haylazları hürmetsizliğe teşvik fikriyle “Said, işi düşse gelip elimizi ayağımızı öper” demek ile o mevhum cemiyet-i siyasiyeyi bozmak için mezkur ihanetlerine karşı hadsiz şükürler olsun ki sabır ve tahammül ihsan edildi.Hem Isparta müddeiumumisinin ve hapishane müdürünün tensibiyle bir adamı hizmet için verdiler. Müdde-i umuminin malumatıyla ve hapishane idaresinin marifetiyle satılan yatak ve eşyalarımın bedeli yüz elli banknotu o adama verdim. Ta bir dostuma muhafaza etmek için versin. Halbuki beni tese’üle mecbur etmek için ihanet edip vermediğini beş ay sonra öğrendik.Hem buranın müddeiumumisinin ve müdürün tensibiyle başka yerden bir acib haylazı bana hizmetçi vermek bahanesiye hapisteki kardeşlerimle görüşmekten menettiler. Ben anladım bunda da bir ihanet var, kabul etmedim. Beni daima gürültüleriyle tazib eden yanıbaşımdaki haylaz gençlere haylazlıkta bir kumandan olup o zamandan beri azap çektiğimden çok çalıştım, onu benim inadıma başka yere vermediler.Yalnız şekva içinde bir teşekkür borcumdur ki: Türk seciyesinde uluvv-ü cenaplığı taşıyan Denizli sergardiyanı bu ihanetlere iştirak etmemiştir. Çamaşırlarımı hanesinde yıkamakla ve arasıra teskin edip teselli vermekle insaniyetini ve vazifeperverliğini göstermeseydi, elbette eski Said damarıyla “Artık yeter” deyip makam-ı iddianın aradığı ve bulamadığı mesuliyetime bir sebep olurdu. Zaten tahminimce bu cüzi ve şahsi ihanetlerde böyle bir maksat var. Sizi temin ederim ki, eğer iddia makamının bu ehemmiyetsiz ve adi ve cüzi şeylerden daha adi daha ehemmiyetsiz ve asılsız bahaneleri bu pek ciddi meselede istimal etmeseydi ben bu cüzi şeyleri kále ve kaleme almazdım.Mevkuf Said Nursî
