---
title: "Denizli 96 : Bir halis kardeşimiz, bir veliden ziyade mevki alıyor"
no: 96
id: "D-96"
konu: "Bir halis kardeşimiz, bir veliden ziyade mevki alıyor"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 96 : Bir halis kardeşimiz, bir veliden ziyade mevki alıyor

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık Kardeşlerim!

Sizin hapis meyveleriniz, benim nazarımda firdevs meyveleri gibi hoştur, kıymetlidir. Benim sizler hakkında büyük ümidlerimi ve davalarımı tasdik ve tahkik ettiği gibi, tesanüdün kuvvetini pek güzel gösterdi. O mübarek kalemler birleştikçe, üç-dört elifin birleşmesi gibi üç yüz-dört yüz kıymetini bu kadar ağır tazyikat altında izhar eyledi. Ve bu müşevveş şerait içinde vahdetinizi muhafaza eden halet-i ruhiye, dünkü pusulamdaki davamı ispat ediyor.

Evet, -temsilde hata yok- nasılki büyük bir veli, küçük bir ashab kadar hizmet-i İslamiye’de -Ehl-i Sünnetçe- mevki almadığı gibi, aynen öyle de: “Bu zamanda hizmet-i imaniyede hazz-ı nefsini bırakan ve mahviyet ile tesanüd ve ittihadı muhafaza eden bir halis kardeşimiz, bir veliden ziyade mevki alıyor.” diye kanaatim gelmiş ve siz daima bu kanaatimi takviye ediyorsunuz. Cenab-ı Hakk, sizlerden ebediyen razı olsun, amin!

*Said Nursî*

***
