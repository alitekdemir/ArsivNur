---
title: "Denizli 2 : Kudsî bir teselli"
no: 2
id: "D-2"
konu: "Kudsî bir teselli"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 2 : Kudsî bir teselli

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="takdim">[Sabık istida ile alakadar bir kudsi tesellidir. Hulasası yeni huruf ile yazılan istidâda vardır.]</p>

Ramazan-ı Şerif’ten bir gün evvel gizli zındık düşmanlarım tarafından kuvvetli ihtimal verdiğimiz ve doktorun tasdikiyle bir zehirlenmek hastalığıyla hararetim kırk dereceden geçmeye başlamış iken Kastamonu’da adliye müddeiumumileri ve taharri komiserleri menzilimi taharri etmeye geldiler. Ben o dakikada, sonra başıma gelen dehşetli taarruzu bir hiss-i kablelvuku ile anlayarak ve şiddetli zehirli hastalığım dahi ölüme gidiyor diye Isparta vilayetinde kıymettar kardeşlerimin kucaklarında teslim-i ruh edip o mübarek toprakta defnolmamı kalben niyaz ettim. Ve Hizbü’l-Ekber-i Kuran’ı açtım. Birden bu ayet-i kerime

<p class="arabic" dir="rtl" title="Meal: “Sen rabbinin hükmünü sabırla bekle, kuşkusuz sen bizim gözetim ve korumamız altındasın. (Her kalktığında) rabbini hamd ile tesbih et.” [Tûr Suresi, 52:48]">وَاصْبِرْ لِحُكْمِ رَبِّكَ فَاِنَّكَ بِاَعْيُنِنَا وَسَبِّحْ بِحَمْدِ رَبِّكَ</p>

karşıma çıktı. “Bana bak” dedi. Ben de baktım, üç kuvvetli emare ile mana-yı işarî bana ve bize teselli veriyor. Şimdi başımıza gelen bu musibeti bir cihette hiçe indirdi. Ve Isparta’ya mevkufane beşinci nefyimi o kalbî duamın kabul olmasına delil eyledi.

**Birinci Emare**: Şeddeler sayılır, hesab-ı ebcedi ile 1362 ederek bu senenin arabî aynı tarihine tevafuk edib manasiyle der: “Sabreyle, başına gelen kaza-yı Rabbanîye teslim ol. Sen inayet gözü altındasın. Merak etme. Gecelerde tesbihata ve tahmidata devam eyle.”

- **Tahlil**: Üç <span class="arabic" dir="rtl" title="">ر</span> altıyüz, dört <span class="arabic" dir="rtl" title="">ن</span> ikiyüz, bir <span class="arabic" dir="rtl" title="">س</span> bir <span class="arabic" dir="rtl" title="">م</span> yüz, bir <span class="arabic" dir="rtl" title="">ص</span> bir <span class="arabic" dir="rtl" title="">ف</span> bir <span class="arabic" dir="rtl" title="">م</span> ikiyüz on, dört <span class="arabic" dir="rtl" title="">ك</span> bir <span class="arabic" dir="rtl" title="">ع</span> yüz elli, üç <span class="arabic" dir="rtl" title="">ح</span> bir <span class="arabic" dir="rtl" title="">و</span> bir <span class="arabic" dir="rtl" title="">ى</span> kırk, bir <span class="arabic" dir="rtl" title="">ل</span> dokuz <span class="arabic" dir="rtl" title="">ب</span> bir <span class="arabic" dir="rtl" title="">د</span> bir <span class="arabic" dir="rtl" title="">و</span> dört <span class="arabic" dir="rtl" title="">ا</span> altmış iki eder. Yekünü 1362 ederek bu senenin aynı tarihine ve başımıza gelen musibetin aynı dakikasına tam tamına tevafuku kuvvetli bir emaredir.

**İkinci Emare**: Bu ayetin manasını tam tamına hakkımda memulümün çok fevkinde aynen müşahede ettim. Ve Üçüncü Emare’nin beyanına şimdilik lüzum olmadığından yazdırılmadı.

*Said*

***
