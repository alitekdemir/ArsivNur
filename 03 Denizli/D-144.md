---
title: "Denizli 144 : Ehemmiyetli makamlar tarafından Nur’un yüksek derslerinin inceden inceye okunması"
no: 144
id: "D-144"
konu: "Ehemmiyetli makamlar tarafından Nur’un yüksek derslerinin inceden inceye okunması"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 144 : Ehemmiyetli makamlar tarafından Nur’un yüksek derslerinin inceden inceye okunması

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık Kardeşlerim!

Ankara’ya Reis-i Cumhur’a gönderilen Müdafaa, Meyve Risaleleri inceden inceye tetkik ettiklerini Başvekil bize diyor. Hem Reis-i Cumhur’dan gelen o müdafaalar Başvekil Adliye Vekiline verdiğini, bize neticesini bildireceğini bir mektupla haber veriyor. Ben Risale-i Nur hesabına inceden inceye tetkiklerine pek çok memnun oldum. Ve bundan sonra en ağır cezaların hiç bir ehemmiyeti kalmaz. O risalelerin kuvvetli hakikatleri elbette binler adamı tehlike-i ebediyelerinden kurtarmalarına meydan açtığı için başımıza ne gelirse gelsin medar-ı şükrandır. İktidar ve ihtiyarımız haricinden en ehemmiyetli makamlara da Risale-i Nur’un yüksek dersleri inceden inceye okunması gayet mühimdir.

*Said Nursî*

***
