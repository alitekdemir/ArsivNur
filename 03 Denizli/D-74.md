---
title: "Denizli 74 : Bazen izhar, ihfâdan daha faziletli olur"
no: 74
id: "D-74"
konu: "Bazen izhar, ihfâdan daha faziletli olur"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 74 : Bazen izhar, ihfâdan daha faziletli olur

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

Aziz Kardeşlerim!

Bu gece evrad ile meşgul olurken, nöbetçiler ve başkaları işitiyordular. Kalbime geldi ki, “acaba bu izhar, sevabını noksan etmiyor mu?” diye telaş ettim. Birden Hüccetü’l-İslam İmam-ı Gazali’nin meşhur bir sözü hatırıma geldi. Demiş: “***Bazen izhar, çok defa ihfâdan daha ziyade efdal olur.***” Yani aşikare yapmakta başkaları ya istifade veya taklid etmek veya gafletten uyanmak veya dalalette ve sefahette muannid ise karşısında şeair-i İslamiye nevinden izhar etmek, izzet-i diniyeyi göstermek gibi çok cihetle hususan bu zamanda ve ihlas dersini tam alanlarda değil riya, belki (gizliden tasannu karışmamak şartıyla) çok ziyade sevablı olabilir diye bir teselli buldum. Son üç-dört pusulanın suretlerini eğer almışsanız benim için bir suret parçaya yazınız.

*Said Nursî*

***
