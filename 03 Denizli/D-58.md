---
title: "Denizli 58 : Bu dehşetli hadisenin ayn-ı inayet olduğunu müşahede ettim"
no: 58
id: "D-58"
konu: "Bu dehşetli hadisenin ayn-ı inayet olduğunu müşahede ettim"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 58 : Bu dehşetli hadisenin ayn-ı inayet olduğunu müşahede ettim

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

Aziz, Sıddık Kardeşlerim!

Geçen Leyle-i Kadrinizi ve gelen bayramınızı bütün mevcudiyetimle tebrik ve sizleri Cenab-ı Erhamürrâhimîn’in birliğine ve rahmetine emanet ediyorum.

<p class="arabic" dir="rtl" title="Meal: “Kadere iman eden, kederden emin olur.”">مَنْ آمَنَ بِالْقَدَرِ اَمِنَ مِنَ الْكَدَرِ</p>

sırrıyla sizi teselliye muhtaç görmemekle beraber, derim ki;

<p class="arabic" dir="rtl" title="Meal: “Sen rabbinin hükmünü sabırla bekle, kuşkusuz sen bizim gözetim ve korumamız altındasın. (Her kalktığında) rabbini hamd ile tesbih et.” [Tûr Suresi, 52:48]">وَاصْبِرْ لِحُكْمِ رَبِّكَ فَاِنَّكَ بِاَعْيُنِنَا وَسَبِّحْ بِحَمْدِ رَبِّكَ</p>

ayetinin mana-yı işarîsiyle verdiği teselliyi tamamiyle gördüm. Şöyle ki: Dünyayı unutmak, Ramazanımızı asude geçirmeyi düşünürken, hatıra gelmeyen ve bütün bütün tahammülün fevkinde bu dehşetli hadise hem benim hem Risale-i Nur’un hem sizin hem Ramazanımız hem uhuvvetimiz için ayn-ı inayet olduğunu ben müşahede ettim. Bana ait ciheti ise çok faidelerinden yalnız iki-üçünü beyan ederim.

**Birincisi**: Ramazanda çok şiddetli bir heyecan bir ciddiyet ve bir iltica ve bir niyaz ile müdhiş hastalığa galebe ederek çalıştırdı.

**İkincisi**: Her birinize karşı bu sene de görüşmek ve yakınınızda bulunmak arzusu şiddetli idi. Yalnız birinizi görmek ve Isparta’ya gelmek için bu çektiğimiz zahmeti kabul ederim.

**Üçüncüsü**: Hem Kastamonu’da hem yolda hem burada fevkalade bir tarzda elim haletler birden değişiyor ve me’mulün ve arzumun hilafına olarak bir dest-i inayet görünüyor, ُ ُ<span class="arabic" dir="rtl" title="Meal: “Hayr, Allah’ın takdir ettiğindedir.”">اَلْخَيْرُ فِيمَا اخْتَارَهُ اللّٰهُ</span> dediriyor.

En ziyade beni düşündüren Risale-i Nur’u, en gafil ve dünyaca büyük makamlarda bulunanlara da kemal-i dikkatle okutturuyor, başka bir sahada fütuhata meydan açıyor. Ve en ziyade rikkatime dokunan ve kendi elemimden başka her birinizin sıkıntısından başıma toplanan bütün elemlere ve teessüflere karşı, Ramazanda, bir saati yüz saat hükmüne getiren o şehr-i mübarekte bu musibet dahi, o yüz sevabı her bir saati on saat derecesinde ibadet yapmakla bine iblağ ettiğinden, Risale-i Nur’dan tam ders alan ve dünya fani ve ticaretgah olduğunu bilen ve her şeyi iman ve ahireti için feda eden ve bu dershane-i Yusufiyedeki muvakkat sıkıntıların daimi lezzetler ve faideler vereceklerine inanan sizin gibi ihlaslı zatlara acımak ve rikkatten ağlamak haletini, tebriğe ve sebatınızı gayet istihsan ve takdir etmek haletine çevirdi. Ben de

<p class="arabic" dir="rtl" title="Meal: “Küfür ve dalâlet dışında her türlü halimiz için Allah’a hamd olsun.” ">اَلْحَمْدُ لِلّٰهِ عَلٰى كُلِّ حَالٍ سِوَى الْكُفْرِ وَالضَّلاَلِ</p>

dedim.

Bana ait bu faideler gibi hem uhuvvetimizin hem Risale-i Nur’un hem Ramazanımızın hem sizin öyle faideleri var ki perde açılsa, “Ya Rabbena! Şükür. Bu kaza ve kader-i İlahi, hakkımızda bir inayettir.” dedirtecek kanaatim var.

Hadiseye sebebiyet verenlere itab etmeyiniz. Bu musibetin geniş ve dehşetli planı çoktan kurulmuştu. Fakat manen pek çok hafif geldi. İnşaallah çabuk geçer.

<p class="arabic" dir="rtl" title="Meal: “Olur ki, bir şey sizin için hayırlı iken, siz onu hoş görmezsiniz.” [Bakara Sûresi, 2:216]">عَسٰى‮ ‬اَنْ‮ ‬تَكْرَهُوا‮ ‬شَيْئًا‮ ‬وَهُوَ‮ ‬خَيْرٌ‮ ‬لَكُمْ</p>

sırrıyla müteessir olmayınız.

*Said Nursî*

***
