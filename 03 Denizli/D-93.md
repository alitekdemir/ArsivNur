---
title: "Denizli 93 : Hapis meşakkatini çekenlerin, derecesine göre bir kaçınma meyli olacaktır"
no: 93
id: "D-93"
konu: "Hapis meşakkatini çekenlerin, derecesine göre bir kaçınma meyli olacaktır"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 93 : Hapis meşakkatini çekenlerin, derecesine göre bir kaçınma meyli olacaktır

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz, Sıddık Kardeşlerim!

Sair yerlere nisbeten en sıkıntılı ve en sıkı ve en soğuk olan bu hapsin zahmet ve meşakkatini çeken, elbette bu hapsin sebebinden, derecesine göre bir kaçınmak meyli olacak. Fakat onun zahiri sebebi olan Risale-i Nur’un o zahmet çekenlere kazandırdığı iman-ı tahkiki ve iman-ı tahkiki ile hüsn-ü hatime ve şirket-i maneviye ile her birisine yüzer adam kadar amal-i saliha o acı zahmeti tatlı bir rahmete çevirdiğinden, bu iki neticenin fiyatı, sarsılmaz bir sadakat ve sebattır. Onun için pişman olmak ve vazgeçmek, büyük bir hasarettir.

Şakirdlerin dünya ile alakası olmayan veya pek az bulunanlar için bu hapis daha hayırlıdır, bir cihette hürriyet yeridir. Ve alakası bulunan ve idaresi yerinde olanlara, sarfedilen paralarını muzaaf sadakalara ve geçirilen ömür saatlerini muzaaf ibadetlere çevirmesinden, şekva yerinde şükür etmeleri iktiza ediyor. Ve fakir ve zaif kısmı ise; zaten hapsin harici de onlara faydasız, sevapsız, mesuliyetli meşakkat verdiğinden, bu hayırlı, çok sevaplı, mesuliyetsiz ve arkadaşlarının mütekabil tesellileriyle hafifleşen meşakkat, onlar için medar-ı şükrandır.

*Said Nursî*

***
