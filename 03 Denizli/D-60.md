---
title: "Denizli 60 : Hapse düşmemizin kaderin adaleti noktasında manası"
no: 60
id: "D-60"
konu: "Hapse düşmemizin kaderin adaleti noktasında manası"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 60 : Hapse düşmemizin kaderin adaleti noktasında manası

Aziz, Sıddık Kardeşlerim!

Bu kaza-i İlahînin adalet-i kaderiye noktasında, yeni talebelerden bir kısım zatların sırr-ı ihlasa muvafık olmayan dünya cihetini de Risale-i Nur ile arzu etmelerinden, bazı menfaatperest rakipleri karşılarında bulup, yirmi beş sene evvel aslı yazılan ve sekiz sene zarfında bir-iki defa elime geçen ve aynı vakitte kaybettirilen Beşinci Şua benden uzak bir yerde ele geçmesiyle o hoca bozması gibi kıskançlar, onunla adliyeyi evhamlandırdılar. Aynı vakit benim arzu ettiğim yeni harfler ile Miftahü’l-İman Mecmuası yerine Âyetü’l-Kübra muvafakatim olmadan tab olması ve nüshalarının gelmesi hükümete aksetmiş, iki mesele birbiriyle karıştırılmış. Güya “Kanun-u Medeniye karşı o Beşinci Şua tabedilmiş” diye ehl-i garaz, bir habbeyi yüz kubbe yaparak gadren bizleri şu çilehaneye soktu. Fakat kader-i İlahi ise menfaatimiz için buraya sevketti ve eski zamanlarda ihtiyari çilehanelerin sevap noktasında çok fevkinde sevabdar etmek sırriyle bizi, ihlas dersini tam almak ve hakikaten kıymetsiz olan dünya umuruna karşı alakalarımızı tadil etmek için yine Medrese-i Yusufiyeye çağırdı.

Ehl-i dünya evhamına karşı deriz: Yedinci Şua baştan aşağıya kadar imandır, aldanmışsınız; ve gayet mahrem tutulan ve şiddetli taharrilerde bizde bulunmayan ve aslı yirmi beş sene evvel yazılan Beşinci Şua bütün bütün ayrıdır. Biz bunun değil tabına, belki bu zamanda hiç kimseye gösterilmesine razı olmamakla beraber, orada doğru çıkmış bir ihbar-ı gaybîdir, mübareze etmiyor.

*Said Nursî*

***
