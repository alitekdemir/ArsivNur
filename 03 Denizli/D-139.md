---
title: "Denizli 139 : Maarif Vekili yüzünden perdeyi kaldırdı"
no: 139
id: "D-139"
konu: "Maarif Vekili yüzünden perdeyi kaldırdı"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 139 : Maarif Vekili yüzünden perdeyi kaldırdı

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık Kardeşlerim!

Komünist olan Maarif Vekili, yüzünden perdeyi kaldırdı ve küfr-ü mutlakı başka bir kisvede gösterdi. Bizim son gönderdiğimiz müdafaatı daha almadan başka sâik ile o beyannameyi yazmış. Gerçi ben, o daireye göndermek düşünmüyordum; fakat bazı kardeşlerimizin tensibiyle onlara da göndermek hem münasip hem lazım olduğunu bu hal gösterdi. Çünkü herhalde bu derece ilhadda taassup taşıyan bir vekil Ankara’ya gönderilen evrak ve mahrem risalelere karşı lakayd kalmazdı. Birden, doğrudan doğruya cerhedilmez müdafaatlar başına vuruldu, çok iyi oldu. İnşallah, o dairede dahi Risale-i Nur lehinde kuvvetli bir cereyan uyandıracak.

Kardeşlerim! Madem bir kısmın mahiyetleri bu tarzdır. Onlara, o kısma teslim olmak; manevi bir intihardır. İslamiyet’ten pişman olmaktır. Belki dinden insilah etmektir. Çünkü o derece ilhadda taassup izhar etmiş ki; bizim gibilerden yalnız teslimiyetle ve tasannu ile ve onlara politika etmekle razı olmuyorlar. “Kalbini ve vicdanını bırak, yalnız dünyaya çalış” derler.

İşte bu vaziyete karşı inayet-i Rabbaniyeye dayanıp metanet ve sabır ve tevekkül ederek dört sandık Risale-i Nur eczaları o merkeze yetişip, kuvvetli hakikatleriyle galebe çalmasına dua etmekten başka çare yoktur. Biz birbirimizden çekinmekle ve gücenmekle ve Risale-i Nur’dan çekilmekle ve onlara teslim hatta iltihak etmekle faide vermediğini şimdiye kadar tecrübe edildi.

Hem hiç merak etmeyiniz. O vekilin o farfara telaşı, zaafına ve tam korkusuna delalet eder. Tecavüze değil, belki tedâfüe mecburiyetini bildiriyor.

<p class="takdim">[Sonra Sadık’a gönderilip o da münasip gördüğü zatlara okusun.]</p>

*Said Nursî*

***

1. Üstad tarafından yazılmış pusulanın orijinali.
![[Denizli-139-Pusula-Page1.jpg|300]]
![[Denizli-139-Pusula-Page2.jpg|300]]

