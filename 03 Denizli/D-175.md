---
title: "Denizli 175 : Küçük Mektuplar Risalesi; Meyve ve Müdafaa Risaleleri gibi ehemmiyetlidir"
no: 175
id: "D-175"
konu: "Küçük Mektuplar Risalesi; Meyve ve Müdafaa Risaleleri gibi ehemmiyetlidir"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 175 : Küçük Mektuplar Risalesi; Meyve ve Müdafaa Risaleleri gibi ehemmiyetlidir

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık Kardeşlerim!

İcaz-ı Kuran’da beyan edilmiş ki: “Kelamın bir kısım kıymeti, meziyyeti mütekellimin makamından geldiği gibi ehemmiyetli bir cezaleti, belagati, kuvveti, muhatabın makamından geliyor.”

İşte bu kaideye binaen derim: Küçük Mektuplar Risalesi madem en ağır şerait altında en kudsi bir hizmette en fedakar muhataplar ile konuşuyor. Elbette mütekellimin kusurundan aldıkları noksaniyet ise tam mutabık-ı mukteza-yı hal olarak tam layık ve müteyakkız muhtaç muhatapların dirayet ve iştiyaklarından gelen kemal-i muvafakat içinde kaybolur. İşte bu cihette bu risale dahi Meyve ve Müdafaa Risaleleri gibi ehemmiyetlidir. Cenab-ı Hak onu yazanlara her bir mektubuna mukabil bin rahmet eylesin. Âmin! Âmin! Âmin!

-İkinci Defa-

Ankara ehl-i vukufun sehivlerinin cevaplarını bir hafta evvel göndermiştik. Beni çok müteessir eden bir hadise yüzünden haberim olmadan postadan geri alınmıştı. Şimdi anlaşıldı ki, inayet-i İlahiye o gadirli hadiseyi merhamete, maslahata çeviriyor. Çünkü Mecliste okuduğum parçayı ve Risale-i Nur’u müsadereden kurtarmasını Diyanet Reisine havale etmek fıkrası o cevaplar ile beraber gitse daha maslahattır, diye kanaatim geldi.

Ben kendime beraet istemem. Fakat burada her gün Eskişehir hapsindeki bir aydan daha ziyade bana ağır geliyor. Siz çıktıktan sonra ne kadar elinizden gelirse beni ya İstanbul ya Kastamonu ya Isparta’ya naklediniz. Ben kendim müracaat etmem.

*Said Nursî*

***

1. Üstad tarafından yazılmış pusulanın orijinali.
![[Denizli-175-Pusula-Page1.jpg|300]]
![[Denizli-175-Pusula-Page2.jpg|300]]

