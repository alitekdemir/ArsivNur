---
title: "Denizli 174 : Mahkeme bildiğini işliyor"
no: 174
id: "D-174"
konu: "Mahkeme bildiğini işliyor"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 174 : Mahkeme bildiğini işliyor

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık Kardeşlerim!

İşittim ki; siz üç yerde bulunan kardeşlerim müttefiken üç-dört gün evvel müdafaa etmemek, işi sürüncemede koymamak için karar vermiştiniz. Çünkü mahkeme bildiğini işliyor. Yalnız “Ankara ehl-i vukufunun tasdiki vechiyle suçumuz yok, beraetimizi isteriz.” diye bir ağızdan söylemek ve icap ederse, “Üstadımızın müdafaası umumumuza kâfidir” denilse daha iyidir? Yoksa İnebolu ve başkaların istedikleri gibi hususi müdafaalar mı iyidir? Bir karar veriniz. Zaten Ankara’ya gönderilen müdafaam, burada resmen verilmemiştir. Yalnız bir-iki parça verilmiş. Şimdi az bir parça ilave ile yeni harfle yanımda bulunan bir nüshayı umumumuz namına verilse ve okunmasını teklif edilse münasip midir? Eğer münasip görseniz, yeniden ilave edilecek cümleler hem gayet kısa hem vaziyeti değiştirecek bir tarzda. Size bırakıyorum. Müdafaanın başında bir parça istida var. Onu tevsi ve ıslah için İhsan’a, Ahmed Feyzi’ye ve Âtıf’a ehl-i vukuf raporuna cevabı havi bir defterim ile gönderdim. Ta onunla tekmil ve ıslah etsinler.

*Said Nursî*

***
