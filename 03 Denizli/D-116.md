---
title: "Denizli 116 : Risale-i Nur’un tarz-ı beyanını gören, lakayt kalamaz"
no: 116
id: "D-116"
konu: "Risale-i Nur’un tarz-ı beyanını gören, lakayt kalamaz"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 116 : Risale-i Nur’un tarz-ı beyanını gören, lakayt kalamaz

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

Aziz, Sıddık Kardeşlerim!

<p class="arabic" dir="rtl" title="Meal: “Hayr, Allah’ın takdir ettiğindedir.”">ُاَلْخَيْرُ فِيمَا اخْتَارَهُ اللّٰهُ</p>

ve

<p class="arabic" dir="rtl" title="Meal: “Olur ki, bir şey sizin için hayırlı iken, siz onu hoş görmezsiniz.” [Bakara Sûresi, 2:216]">عَسٰى‮ ‬اَنْ‮ ‬تَكْرَهُوا‮ ‬شَيْئًا‮ ‬وَهُوَ‮ ‬خَيْرٌ‮ ‬لَكُمْ</p>

sırrıyla, Risale-i Nur’un en mahrem parçaları, en namahremlerin ellerine geçmek ve en mütekebbirlerin başlarına vurmak ve en baştakilerin yanlışlarını göstermek için “*sırran tenevveret*” perdesinden çıktı. Şimdiye kadar meseleyi küçültmek isteniliyordu. Fakat nasılsa bildiler ki; mesele pek büyüktür ve ehemmiyetle celb-i dikkat ise Risale-i Nur’un parlak fütuhatına ve düşmanlarına da hayretle kendini okutmasına yol açar. Hatta Eskişehir Mahkemesi’ndeki çok mütereddidleri ve mütehayyirleri ve muhtaçları tenvir edip kurtardı, o zahmetimizi rahmete çevirdi. İnşallah bu defa daha geniş bir sahada, daha çok mahkemeler ve merkezlerde o kudsi hizmeti görecek.

Evet Risale-i Nur’un tarz-ı beyanını gören, lakayt kalamaz. Başka eserler gibi yalnız aklî ve kalbî değil, belki nefsi de ve hissiyatı da musahhar eder. Sizin tahliyeniz bu hakikata zarar vermez; fakat benim beraetim, zarardır. Umum alem-i İslam’ı alakadar eden bir hakikatin hatırı için değil yalnız dünya hayatını, belki lüzum olsa uhrevi hayatımı ve saadetimi dahi ehl-i imanın saadetleri için feda etmeye nefsim de kabul ediyor.

*Said Nursî*

***
