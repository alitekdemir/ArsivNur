---
title: "Denizli 43 : Hafız Ali’nin ifadesidir"
no: 43
id: "D-43"
konu: "Hafız Ali’nin ifadesidir"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 43 : Hafız Ali’nin ifadesidir

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="takdim">[Denizli Hapishanesi’nde mevkuf iken vefat eden şehid merhum Hafız Ali’nin Denizli Mahkemesinde söylediği ifadesidir]</p>

Efendim! Ben Isparta’da hakim ve müddeiumumilikte hak ve hakikatin bütün bütün aksine olarak Risale-i Nur’a karşı asılsız bir ittiham gördüğümden Risale-i Nur’dan kaçmak değil, belki o ittihamdan çekinmek için sordukları suallere “Ben değilim” dedim. Hatta o müddeiumumi kanunsuz bana yemin vererek “Risale-i Nur’da yazılı Hafız Ali sen değil misin” dedi. Sükut edip yemin etmediğim halde, bura sorgu hakimliğinde hamiyet-i İslamiyeyi taşıyan âli bir vicdan hissettiğimden, adalet ve hakikatin tecelli edeceğini ümid edip “Risale-i Nur’da yazılı Hafız Ali benim” dedim.

Ben Risale-i Nur’u hakaik-i imaniye ve Kuraniye ve kevniyeyi kati burhanlarla izah edip insanların yüzünü ahirete çevirip dünyadan ziyade ahireti sevdiren mukaddes bir eser olup binler menfaat görmüşüm. Garaibdendir ki, bu sır iddianamede keşf edilip “Dünyayı unutturacak derecede telkinat-ı diniye verilmiş” diye yazılı olduğu halde: “Hem siyasi cemiyetçi hem tarikatçı hem de halkı hükümet aleyhine teşvik ediyorlar.” diye olan ittihamlarla nasıl kabil-i teliftir?

Evet ben, Risale-i Nur’dan hemen ekser parçalarını anlayarak okuduğum gibi Üstadım Said Nursi’nin dahi on iki seneye yakındır en gizli ve en ince esrarına kendimi vakıf biliyorum. Ben ne Risale-i Nur’da ve ne de Üstadımda emniyet ve asayişe zarar verecek bir emare ve bir meyil görmediğim gibi asayiş ve emniyetin temel taşlarını onlardan öğrendim. Müddet-i ömrümde mahkeme safahatını ancak bu defa gördüğüm gibi şu benim gibi suçlu olarak huzurunuzda bulunan cemaat-i nuraniyenin de ifadelerinden benim gibi olduklarını anladım. İşte böyle sırf ahireti için Kuran’ın icaz-ı manevisinden gelen Risale-i Nur’u okuyup kendi istifadesine çalışan bir ehl-i Kuran’ı ve ehl-i ahireti cezalandıracak bir kanun tasavvur etmediğim gibi, ittiham edildiğim “siyasi cemiyetçilik” ve “tarikatçılık” ve “halkı hükümet aleyhine teşvik etmek” gibi suçlarla hiçbir alakam olmadığından yüksek mahkemenizden beraetimi talep ederim.

*Şehid Merhum Hafız Ali*

***
