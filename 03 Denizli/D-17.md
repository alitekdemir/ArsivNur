---
title: "Denizli 17 : Kararnamede üç madde esas tutulmuş"
no: 17
id: "D-17"
konu: "Kararnamede üç madde esas tutulmuş"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 17 : Kararnamede üç madde esas tutulmuş

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Reis Beyefendi! Kararnamede üç madde esas tutulmuş:

**Birisi**: Cemiyettir. Ben buradaki bütün Risale-i Nur Şakirdlerini ve benimle görüşenleri veya okuyan ve yazanları aynıyla işhad ediyorum, onlardan sorunuz ki ben hiçbirisine dememişim: “Bir cemiyet-i siyasiye veya cemiyet-i Nakşiye teşkil edeceğiz.” Daima dediğim budur: “Biz, imanımızı kurtarmaya çalışacağız.” Umum ehl-i iman dahil oldukları ve üç yüz milyondan ziyade efradı bulunan bir mukaddes cemaat-i islamiyeden başka mabeynimizde medar-ı bahs olmadığını ve Kuran’da “Hizbullah” namı verilen ve umum ehl-i imanın uhuvveti cihetiyle kendimizi, Kuran’a hizmetimiz için “Hizbu’l-Kuran - Hizbullah” dairesinde bulmuşuz. Eğer kararnamede bu mana murad ise bütün ruhumuzla kemal-i iftiharla itiraf ederiz. Eğer başka manalar murad ise, onlardan haberimiz yoktur! Hatta bugün karanamede Nakşi cemiyeti tabirini gördüğüm dakikasında böyle bir cemiyet teşekkül ettiğini zannen tahmin ettim ve o dakikadan evvel katiyyen haberimiz olmadığını sıddık arkadaşlarımdan anlayabilirsiniz.

**İkinci Madde**: Kararnamenin itirafıyla Kastamonu zabıtasının rapor ve tasdikiyle hiç neşrolunmayacak tarzda odun ve kömür yığınları altında ve mıhlı sandıklarda bulunan ve Eskişehir Mahkemesinin tetkikinden ve tenkidinden geçen ve bir hafif cezayı çektiren ve katiyen mahrem tutulan Tesettür Risalesi ve Hücumat-ı Sitte ve Zeyli Risalesi gibi kitaplardan bazı cümlelerine yanlış mana vererek, dokuz sene evvelki zamana bizi götürüp cezasını çektiğimiz suç ile mesul etmek istiyor.

**Üçüncü Madde**: Kararnamede kaç yerinde: “Devletin emniyetini ihlal edebilir ve yapabilir.” gibi tabirlerle imkanat, vukuat yerinde istimal edilmiş. Herkes, mümkündür ki bir katl yapsın. Bu imkan ile mesul olabilir mi?

*Mevkuf*
*Said Nursî*

***
