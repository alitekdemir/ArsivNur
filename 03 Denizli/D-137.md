---
title: "Denizli 137 : Avukatlarınızı mahcubiyetten ve teessüften kurtarmak fikriyle deyiniz ki.."
no: 137
id: "D-137"
konu: "Avukatlarınızı mahcubiyetten ve teessüften kurtarmak fikriyle deyiniz ki.."
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 137 : Avukatlarınızı mahcubiyetten ve teessüften kurtarmak fikriyle deyiniz ki..

<p class="takdim">[Bunun suretini alınız, sonra çabuk Hüsrev’e gönderiniz.]</p>

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık Kardeşlerim!

İki kardeşimizin lüzumsuz bir masrafla vahdet-i mesele haysiyetiyle muvaffak olamayan avukatlarını mahcubiyetten ve o ehemmiyetli kardeşlerimizi teessüften kurtarmak fikriyle benim tarafımdan o avukata deyiniz ki: Madem Risale-i Nur ile ciddi ve taraftarane alakadar oldun ve o taraftarlık devam edecek. Gerçi vahdet-i mesele icbarıyla mahsus bir iki zatı daha evvel kurtaramadın. Elbette senin gibi bir yeni kardeşimizi umumumuz namına fahri bir dava vekili kabul edip öylece ilan ederek, değil mahcubiyet, belki kemal-i iftiharı sana kazandırmak niyet ettik.

Kardeşlerim! Eğer faraza müddeti tamamen geçmiş bir ceza verilse, iki üç memur kardeşlerimize maddi bir zarardan başka hiçbir zararı olmamakla beraber, bizlere ve Risale-i Nur kıymetine büyük bir menfaati var. Yani yeni icadların günahlarına iştirakimiz olmadığına bir hüccet-i salabet-i diniyedir.

Kardeşlerim! Ehl-i vukuf raporunda seciyeli, insaflı bir ehl-i vukuftan bahseder. O Eskişehir Mahkemesinin ehl-i vukufudur. Eski müdafaatımı görmek münasebetiyle söylemişler. Beni ismen vermek değil, belki mecbur olduğum zaman, sizlere dokunmamak şartıyla ibraz etmek için ehl-i vukuf raporundaki sehivlerini, yanlışlarını, iltibaslarını yazacağım. Belki sizden teberri edeceğim.

*Said Nursî*

***

1. Üstad tarafından yazılmış pusulanın orijinali.
![[Denizli-137-Pusula-Page1.jpg|300]]
![[Denizli-137-Pusula-Page2.jpg|300]]

