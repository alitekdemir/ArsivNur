---
title: "Denizli 87 : Buraya gelmenize şükretmeniz lazımdır"
no: 87
id: "D-87"
konu: "Buraya gelmenize şükretmeniz lazımdır"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 87 : Buraya gelmenize şükretmeniz lazımdır

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık Kardeşlerim!

Madem ahiret için hayır için ibadet ve sevap için iman ve Kuran için Risale-i Nur ile bağlanmışsınız; elbette bu ağır şerait altında her bir saati yirmi saat ibadet hükmünde ve o yirmi saat ise Kuran ve iman hizmetindeki mücahede-i maneviye haysiyetiyle yüz saat kadar kıymettar ve yüz saat ise böyle her biri yüz adam kadar ehemmiyetli olan hakiki mücahid kardeşler ile görüşmek ve akd-i uhuvvet etmek ve kuvvet vermek ve almak ve teselli etmek ve müteselli olmak ve hakiki bir tesanüdle kudsi hizmete sebatkarane devam etmek ve güzel seciyelerinden istifade etmek ve Medresetü’z-Zehra’nın şakirdliğine liyakat kazanmak için açılan bu imtihan meclisi olan şu Medrese-i Yusufiye’de tayınını ve kaderce takdir edilen kısmetini almak ve mukadder rızkını yemek ve o yemekte sevap kazanmak için buraya gelmenize şükretmek lazımdır. Bütün sıkıntılara karşı mezkur faideleri düşünüp sabır ve tahammülle mukabele etmek gerektir.

Kardeşlerim! Ben kalben arzu ederdim ki; çelik ve demir gibi sebatkar Ispartalı ve civarındakiler gibi metin kahramanlar; Hüsrevler, Hafız Aliler Kastamonu tarafından dahi burada görünsün. Hadsiz şükür ediyorum ki, Kastamonu vilayeti benim arzumu tam yerine getirdi, müteaddid kahramanları imdadımıza gönderdi. Hayalimde her vakit bulunan, fakat isimlerini yazamadığım için yanınızda fedakar kardeşlerime birer birer selam ve selametlerine dua ediyorum.

*Said Nursî*

***
