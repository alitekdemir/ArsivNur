---
title: "Denizli 99 : Risale-i Nur’un bir nevi tarihçe-i hayatının yazılması"
no: 99
id: "D-99"
konu: "Risale-i Nur’un bir nevi tarihçe-i hayatının yazılması"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 99 : Risale-i Nur’un bir nevi tarihçe-i hayatının yazılması

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz Kardeşlerim!

Hiç münasebet yokken birdenbire hatırıma geldi ki: Hüsrev ve Küçük Hüsrev Feyzi gibi bir kısım kardeşlerimizin kalemleri her vakit Risale-i Nur’u yazmak vazifesiyle ülfet ve ünsiyet ettiklerinden burada vazifesizlikten sıkılmamak için Eski Said’in tarihçe-i hayatı hem Eskişehir Mahkemesi’nde hem bu hadisede ziyade medar-ı nazar olduğundan, Yeni Said’in yirmi senelik hayatının yarısını -Isparta’da geçen kısmı- büyük Hüsrev ve rüfekasının ve Kastamonu hayatını küçük Hüsrev ve arkadaşlarının muavenetiyle -sonra tanzim edilmek üzere- notalar tarzında yazılsa Risale-i Nur’un bir nevi tarihçe-i hayatı yazılmış olur. Hem fikri eğlendiren bir meşgale olur diye tahattur ettim. Sizin reyinize havaledir. Eğer bir Hizbi’n-Nuriye elimize geçse ben de o Hüsrevler gibi onun tercümesiyle vazifedar olurum inşallah.

*Said Nursî*

***
