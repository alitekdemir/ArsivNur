---
title: "Denizli 145 : Size Başvekil’in mektubunu gönderdim"
no: 145
id: "D-145"
konu: "Size Başvekil’in mektubunu gönderdim"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 145 : Size Başvekil’in mektubunu gönderdim

Aziz Kardeşlerim!

Sizin komşunuzdaki mahpus arkadaşlar dahi Risale-i Nur dairesi içinde manevi kazançlarımızda hissedardırlar ve şimdiye kadar size benzemekle istihkaklarını gösterdiler ve bize de bazen yeni huruf yazılar ile yardım ettiler. Bu mükemmel Meyve’yi bize yazan Homalı Sezai gibi talebe dairesine girmeye hak kazandılar.

Size Başvekil’in mektubunu gönderdim. Bakınız, sonra bana gönderiniz. Demek Ankara ziyade ehemmiyet vermeye başlamış. Gönderdiğimiz yedi takımın alındığına dair posta makbuzu yedi parça Ankara’dan geldi.

***

7/4/944 Denizli Cezaevinde Mevkuf Said Nursî

T.C. Başvekalet Yazı İşleri Sicil Müdürlüğü

Yüksek Cumhurreisliğine sunulup Başvekalete tevdi buyrulan, haksız bir sebepten dolayı uzun müddetten beri mevkuf bulundurulmanızdan şikayeti havi bulunan 16 Mart 944 tarihli dilekçeniz incelenerek neticesi size bildirilmek üzere 7 Nisan 944 ve 3/912 numaralı yazı ile Adliye Vekili’ne gönderilmiştir.

*Başvekalet Müsteşarı*

***
