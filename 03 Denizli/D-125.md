---
title: "Denizli 125 : Eğer bir arama olsa ve nüshalarınız görünse deyiniz ki.."
no: 125
id: "D-125"
konu: "Eğer bir arama olsa ve nüshalarınız görünse deyiniz ki.."
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 125 : Eğer bir arama olsa ve nüshalarınız görünse deyiniz ki..

<p class="takdim">[Sonra Sadık Bey’e gönderiniz.]</p>

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık, Mübarek Kardeşlerim!

Cenab-ı Erhamürrâhimîn Müdafaat ve Rehber’in harfleri adedince yazan mübareklerden belaları def eylesin, âmin. Ve her bir harflerine mukabil on günahlarını affetsin, âmin. Ve mübareklerden ve Hafız Ali’nin ve Bedevi Mehmed Zühdü’nün kabirlerine onların sayısınca rahmetler eylesin, âmin.

Ben has üstadlarımın dairesinde Gümüşhaneli ve Mecmuatü’l-Ahzab sahibi Hazret-i Ahmed Ziyaeddin -kuddise sırruhu- ismi yanında Hafız Ali ve Mehmed Zühdü ve Hafız Mehmed isimlerini mütemadiyen yad ediyorum. Çünkü bu iki zat (r.h.) Risale-i Nur’un neşrinde Ahmed Ziyaeddin’in hiziblerinin neşri gibi çok büyük bir hizmet-i kudsiyede bulunmuşlar. Şimdi de neşrettikleri ve yazdıkları ve ikazları ile ölmemiş gibi çalışıyorlar. Manevi ve nurî hayatları dünyada dahi devam ile berzahta onlara mütemadiyen rahmet yağdırıyorlar.

Hem onların vefatları bir hizmet daha bize ediyor. Çünkü ben gördüm ki, bazı kardeşlerimiz mahkemede Mehmed Zühdü’nün (r.h.) arkasında kendini saklıyor. “O neşretmiş” diye o şeref-i azimi bütün ona veriyor, kendini mahkemenin şerrinden kurtarıyor. Ve Isparta’da dahi aynen müddeiden anladım. Hafız Ali (r.h.) dahi onun gibi çoklarımızı zulümden kurtarır diye o üç kahramanlar büyük üstadlarımın dairesinde bilistihkak makam almışlar.

Bir kardeşimiz rüyasında bu iki kahraman beraber bizim için hapse geldikleri ise; hem yardım, hem teşekkür içindir tahmin ediyorum.

Kardeşlerim! Her ihtimale karşı ihtiyaten eğer bir arama olsa ve nüshalarınız görünse diyeceksiniz ki: “Vahdet-i mesele itibarıyla bu iki risale her birimizin tam müdafaasıdır. Elbette her birimizin elinde bulunması hakkımızdır. Madem Ankara makamatına resmen gitmişler; elbette o iki müdafaaya elimizde ilişilmez ve her birimizin elinde bulunması lazımdır.”

Eğer denilse: Neden bu kadar çok yazıyorsunuz? Ve çok uzun ve saded haricinde imani meseleleri müdafaat içinde yazıyorsunuz?

Onlara cevaben diyeceksiniz ki: “Biz altmış adamız; çoğunun yazısı yok. Hem binler masum Risale-i Nur Şakirdlerinin ve yüz otuz risalenin müdafaanamesi elbette o nisbette çok uzun olması lazım gelirken mecburiyetle gayet kısa yazılmış. Tarihlerde bu çeşit imani ve ilmî mahkeme ve hakaik üzerine böyle muhakeme emsali vuku bulmamış. Onun için risaleler şeklinde böyle yazıyoruz. Eğer kardeşimiz Said serbest olsaydı ve görüşmekten tecrid edilmeseydi; bu ilmî ve imani hakikatleri müdafaa için on ve yirmi risaleler yazılacaktı.” dersiniz.

Bunun ile beraber ihtiyat etmek lazımdır. Gerçi lehimizde bulunan çokturlar. Fakat aleyhimizdekiler; çok dessas ve alçak ve haindirler. Vazifemiz ise tevakkuf etmiyor tenevvü ediyor. Biz bazen bir tek muallime bir tek risaleyi okuttuğumuzdan memnun ve müteşekkir oluyorduk. Şimdi yüzer, belki binler alimlere, feylosoflara, büyük memurlara ve adliyecilere ve mebuslara merakla ve dikkatle okumaya meydan açılmış. Ne kadar muannid ve mütemerrid bir muteriz dahi olsa Risale-i Nur’un keskin hüccetlerine karşı lakayd kalamaz. Küfr-ü mutlaktan, küfr-ü meşkuka çıkar. Bir derece istifade eder.

[Gerçi mübarekler çizgili defter isterler. Fakat ben defterlerini ziyade severim.]

*Said Nursî*

***
