---
title: "Denizli 150 : Hüsrev’in zelzele hakkında bir fıkrası"
no: 150
id: "D-150"
konu: "Hüsrev’in zelzele hakkında bir fıkrası"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 150 : Hüsrev’in zelzele hakkında bir fıkrası

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Hüsrev’in bu parçası ile fıkrası yazılsın. Fakat onu beğenmeyen zatlar bilmesin. Bu tamam mektubatı bir derece mahrem tutunuz; tadil taraftarları bilmesinler. Çünkü bunu resmi adamlara göstermeyeceğiz. Yalnız bu yazı altında bir bahane olup ilişilmez diye yazılsa münasiptir. Fakat siz demeyiniz “Tamamını yazıyoruz.” Belki “Tadil olanı tekrar yazıyoruz” diyesiniz. Ahmed Feyzi’nin Risale-i Nur’u müdafaasından bir nüshayı da bana gönderiniz. Eğer siz münasip görseniz Meyve Risalesi’ni tekrar yazınız. Çünkü o çok ehemmiyeti var.

***

<p class="takdim">Hüsrev’in fıkrasıdır. [^1]</p>

Risale-i Nur’un kerametlerindendir ki: Üstadımız Hazretleri “Ey mülhidler ve ey zındıklar! Risale-i Nur’a ilişmeyiniz. Risale-i Nur âfâtın def’ine sadaka gibi vesile olmasından ona karşı olan hücum ve onun tatili, âfâta karşı olan müdafaasını zaifleştirir. Eğer ilişirseniz, yakından bekleyen belalar sel gibi üstünüze yağacaktır.” diye on senedir kerratla söylüyordu. Bu hususta şahid olduğumuz felaketler pek çoktur. Dört seneden beri Risale-i Nur’a ve şakirdlerine her ne vakit ilişilmiş ise bir felaket bir musibet takip etmiş ve Risale-i Nur’un ehemmiyetini ve afatın def’ine vesile olduğunu göstermiştir.

İşte Üstadımız Bediüzzaman Hazretlerinin Risale-i Nur ile haber verdiği yüzler hadisat içinde, felaketler, zelzeleler eliyle doğruluğunu imza ederek gelen dört felaketle Risale-i Nur’un bir vesile-i def-i bela olduğunu gösterdi. Cenab-ı Hakk bize ve Risale-i Nur’a taarruz edenlerin kalblerine iman ve başlarına hakikati görecek akıl ve göz ihsan etsin; bizi bu zindanlardan onları da bu felaketlerden kurtarsın, âmin.

*Hüsrev*

***

1. Mektubun orijinali ve Üstad tarafından yazılmış not.
![[Denizli-150-Mektup-Page1.jpg|300]]
![[Denizli-150-Mektup-Page2.jpg|300]]


***
[^1]: Yapılacak tenkidlere Zelzele Risalesi cevap vermiştir. Bu fıkranın ihtisar edildiğinden Hüsrev kardeşimizin haberi yoktur.
