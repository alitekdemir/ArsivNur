---
title: "Denizli 171 : Risale-i Nur hizmetinde rekabet, kıskançlık olmaz ve olmamalı"
no: 171
id: "D-171"
konu: "Risale-i Nur hizmetinde rekabet, kıskançlık olmaz ve olmamalı"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 171 : Risale-i Nur hizmetinde rekabet, kıskançlık olmaz ve olmamalı

Aziz kardeşlerim!

Biliniz ki, içinizde az ihtilaftan bize zındıka hesabına desiselerle hücum edenler çok istifade ederler. Hatta bu defa iki risaleyi elimizden almaları, o cüzi ihtilafın verdiği meşveretsizlikten ileri geldi. Hem bunu kati biliniz; mesleğimizde, hususan Risale-i Nur hizmetinde rekabet, kıskançlık olmaz ve olmamalı. Sakın birbirinin kusurunu bahane edip tesanüdünüzü zayıflaştırmayınız.

İçinizde Lillahilhamd, çok sadık ve halis ve mübarek ve alimler var. Bu zatlar himmet etsinler. Şimdi pek çok muhtaç olduğumuz tesanüdü muhafaza ve kuvvetleştirsinler. Ve bu hapiste bulduğumuz yeni kardeşlerimizden çok rica ediyorum ki Risale-i Nur’a kuvvetli merbut bulunanların hususi kusurlarına bakmasınlar ve tereşşuhatlarını harice bildirmemek için perde olsunlar.

Ben yeni ve ciddi ve hakikatli o Denizli kardeşlerimin hatırları için bütün ağır ceza koğuşundakileri dualarıma dahil etmişim ve bu cihetle umum Risale-i Nur talebelerinin manevi kazançlarında hissedar olmuşlar. Bu zatlar, bu faydaya mukabil, şimdiye kadar bilfiil gösterdikleri sadakatle hizmet-i Nuriyeye devam etsinler, hapishanelerin bir adeti olan rekabet ve ikiliğe meydan vermesinler.

***

1. Üstad tarafından yazılmış pusulanın orijinali.
![[Denizli-171-Pusula-Page1.jpg|300]]
![[Denizli-171-Pusula-Page2.jpg|300]]

