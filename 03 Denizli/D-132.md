---
title: "Denizli 132 : Meyve Risalesi münasebetiyle 7 haylaz gence manevi tokat"
no: 132
id: "D-132"
konu: "Meyve Risalesi münasebetiyle 7 haylaz gence manevi tokat"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 132 : Meyve Risalesi münasebetiyle 7 haylaz gence manevi tokat

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Risale-i Nur’un Gençlik Rehberinin Meyve Risalesindeki beş meselesinin haylaz gençlerde dokuz tokadı Risale-i Nur’un bir latif kerameti olduğunu o gençler dahi tasdik ediyorlar.

**Birincisi**: Bana hizmet eden Feyzi. Bidayette ona dedim: “Sen Meyve’nin bir dersinde bulundun, haylazlık yapma.” O yaptı, birden tokat yedi, bir hafta eli bağlı kaldı.

*“Evet doğrudur” | Feyzi*

**İkincisi**: Bana hizmet eden ve Meyve’yi yazan Ali Rıza. Bir gün, yazdığını ona ders verecektim. O, haylazlığından yemek pişirmek bahanesi ile gelmedi, bir tokat yedi. O vakit onun tenceresi sağlam iken dibi, yemekle beraber tamamen düştü ve döküldü.

*“Evet doğrudur” | Ali Rıza*

**Üçüncüsü**: Ziya. Meyve’nin gençliğe ve namaza dair meselelerini kendine yazdı, namaza başladı. Fakat haylazlık yaptı, namazı ve yazıyı bıraktı. Birden o vakitte tokat yedi. Hilaf-ı adet ve sebepsiz, başı üstündeki sepeti ve elbiseleri yandı. O kadar kalabalık içinde yanıncaya kadar kimse farkında olmaması, kasdi bir şefkat tokadı olduğunu gösterdi.

*“Evet doğrudur” | Ziya*

**Dördüncüsü**: Mahmud. Ona Meyve’de gençlik ve namaz meselelerini okudum ve dedim: “Kumar oynama, namaz kıl.” Kabul etti. Fakat haylazlık galebe etti, namaz kılmadı, kumar oynadı. Birden hiddet tokadını yedi. Üç-dört defada daima mağlup olup, fakir haliyle beraber kırk lira ve sako ve pantolonu kumara verdi, daha aklı başına gelmedi.

*“Evet doğrudur” | Mahmud*

**Beşincisi**: On dört yaşında Süleyman namında bir çocuk. Ziyade haylazlık yapıp başkalarının da iştahlarını açıyordu. Ona dedim: “Uslu dur. Namazını kıl. Senden büyük haylazlar içinde temkinli ol.” O namaza başladı, fakat yine namazı terk ve haylazlığa girdi. Birden tokat yedi. Uyuz illetine mübtela oldu, yirmi gün yatağında yatmaya mecbur oldu.

*“Evet doğrudur” | Süleyman*

**Altıncısı**: Bana bidayette hizmet eden Ömer. Namaza başladı, şarkıları bıraktı. Fakat bir akşam, kapıma yakın bir şarkı kulağıma geldi, evrad ile meşguliyetime zarar verdi. Ben hiddet ettim, çıktım, gördüm ki; hilaf-ı adet Ömer’dir. Ben de hilaf-ı adet bir tokat vurdum. Birden sabahleyin hilaf-ı adet olarak o Ömer, başka hapishaneye gönderildi.

*“Evet doğrudur” | Ömer*

**Yedincisi**: Hamza namında; on altı yaşında sesi güzel olmasından şarkı söylüyor, başkalarının da iştahlarını açıyor, haylazlık ediyordu. Ona dedim: “Böyle yapma, tokat yiyeceksin.” Birden, ikinci gün bir eli yerinden çıktı, iki hafta azabını çekti.

*“Evet doğrudur” | Hamza*

Bu gibi tokatlar daha var. Fakat kağıt bitti, mana da bitti.

*Said Nursî*

***
