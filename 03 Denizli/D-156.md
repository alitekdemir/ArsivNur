---
title: "Denizli 156 : Sadık Bey! Seni bize getirdiği için Hilmi Bey’e minnettarım"
no: 156
id: "D-156"
konu: "Sadık Bey! Seni bize getirdiği için Hilmi Bey’e minnettarım"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 156 : Sadık Bey! Seni bize getirdiği için Hilmi Bey’e minnettarım

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz Kardeşim Sıddık Sadık Bey!

Hakikaten ben sizde ve Hilmi ve Feyzi ve Emin’de, kardeşte ve evladda ve valideynde bulunan halis ve minnetsiz bir şefkat gördüğümden hem ruh rahat ediyor hem sizin bu ehemmiyetli hizmetinizi mukabelesiz kabul ediyorum. En evvel Hilmi Bey seni bize getirdiği için ona minnettarım. Zaten ben sizin beşinizi bir ruhta telakki ediyorum. Feyzi, Emin, Hilmi çoktan beri benim akrabam içinde de kazançlarıma hissedar idiler. Şimdi Gavs-ı A’zam’ın bize işaretinde, has kardeşlerin bir kısmını bu fıkrada,

<p class="arabic" dir="rtl" title="Meal: “Vaktin Abdülkadir’i ol. Muhabbetimde sadık olduğundan ve ihlasa çalıştığından, geçiminde dahi ismin gibi mesut olasın.”">وَكُنْ قَادِرِىَّ الْوَقْتِ لِلّٰهِ مُخْلِصًا تَعِيشُ سَعِيدًا صَادِقًا بِمَحَبَّتِى</p>

gösteriyor. Sadıklar daha sarih görünüyorlar.

Eğer darılmasanız, yemek masrafında ben de iştirak edeceğim. Zaten tam vaktinde bana muvafık hediyeleriniz manevi kıymeti ondur. Dokuzu ihsanınız olsun. Birisi de daimi ve eski kaidem için ben versem ne olur? Ben Isparta’da bazı eşyamı satmıştım. Çok şükür, iktisad bereketiyle o az para bana kafi geliyor. [^1]

Hüsrev kalemiyle yazılan defterler zayi olmasın. Hem Hizb-i Nuri’yi size göndermiştim. Hocalar okusunlar ve okutsunlar, muattal kalmasın.

*Said Nursî*

***

[^1]:  Mustafa Sungur naklediyor: Hazret-i Üstadımız bir sohbetle beyan etmişti ki:
> “Ben Isparta'dan Denizli'ye sevk edileceğim günlerde baktım kapı önünde Terzi Mehmed gelmiş. O zaman eşyalarını satıp cem’an 150 lira kadar paramı bana hizmet için Müdür tarafından tayin edilen bir Kürt mahpusa verip pencereden Terzi Mehmed’i göstererek, “Bu parayı ona ver” diye, 150 lirayı gönderdim. Ben zannediyordum ki, Denizli’de Sadık Bey pirinç çorbası yapıp bana getiriyordu. Sonra tebeyyün etti ki, o adam parayı Terzi Mehmed’e vermemiş, kendi almış, bana da “verdim” demişti.
> 
> Üstadımız bu hatırayı, Sadık Bey Emirdağı’na ziyarete geldiğinde “Kardeşim, ben sana ebediyyen minnettarım” diye kucakladığı zaman anlatmıştı. (Bediüzzaman Said Nursi’den Taşköprülü Sadık Bey’e Hapishane Mektupları, s.47)

> 2. Üstad tarafından yazılmış pusulanın orijinali.

![[Denizli-156-Pusula-Page1.jpg|300]]
![[Denizli-156-Pusula-Page2.jpg|300]]

