---
title: "Denizli 70 : Risale-i Nur mesleği tarikatlara kıyas edilmez"
no: 70
id: "D-70"
konu: "Risale-i Nur mesleği tarikatlara kıyas edilmez"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 70 : Risale-i Nur mesleği tarikatlara kıyas edilmez

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz, Sıddık Kardaşım!

Sizin sebat ve metanetiniz, masonların ve münafıkların bütün planlarını akim bırakıyor. Evet kardeşlerim, saklamaya lüzum yok. O zındıklar Risale-i Nur’u ve şakirdlerini tarikata ve bilhassa Nakşi Tarikatına kıyas edip o ehl-i tarikatı mağlup ettikleri planlarla bizleri çürütmek ve dağıtmak fikriyle bu hücumu yaptılar.

**Evvela**: Ürkütmek ve korkutmak ve o mesleğin su-i istimalatını göstermek.

**Ve Saniyen**: O mesleğin erkanlarının ve menşe’inin kusuratlarını teşhir etmek.

**Ve Salisen**: Maddiyyun felsefesinin ve medeniyetinin cazibedar sefahetiyle ve uyutucu lezzetli zehirleriyle ifsad etmek ile mabeynlerinde tesanüdü kırmak ve üstadlarını ihanetle çürütmek ve mesleklerini fennin, felsefenin bazı düsturlariyle nazarlarında sukut ettirmektir ki, Nakşilere ve ehl-i tarikata karşı istimal ettikleri aynı silahla bizlere hücum ettiler fakat aldandılar.

Çünkü Risale-i Nur’un mesleği ve esası; ihlas-ı tam ve terk-i enaniyet ve zahmetlerde rahmeti ve elemlerde bâki lezzetleri hissedip aramak ve fâni ayn-ı lezzet-i sefihanede elim elemleri göstermek ve imanın bu dünyada dahi hadsiz lezzetlere medar olduğunu isbat etmek ve hiçbir felsefenin eli yetişmediği noktaları ve hakikatleri ders vermek olduğundan, onların planlarını inşallah tam akim bırakacak ve “meslek-i Risale-i Nur ise tarikatlara kıyas edilmez” diye onları susturacak.

**Bir Latife**: Bu sabah yanımdaki jandarma koğuşundan birisi beni çağırdı, pencereye çıktım. Dedi: “Bizim kapımız kendi kendine kapandı. Ne yapıyoruz açılmıyor.” Ben de dedim. “Size bir işarettir ki; nöbetdar olduğunuz ve üstlerinden kapı kapadığınız adamlar içinde sizin gibi masumlar var. Hatta on seneden beri görmediğim bir kardeşimle bir dakika görüşmek bahanesiyle bana ihanet ve başka bahane ile dış kapımızın ikincisini dahi kapadılar. Onun cezası olarak sizin kapınız da kapandı.”

*Said Nursî*

***
