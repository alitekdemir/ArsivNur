---
title: "Denizli 57 : Mustafa Çavuş’un ifadesidir"
no: 57
id: "D-57"
konu: "Mustafa Çavuş’un ifadesidir"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 57 : Mustafa Çavuş’un ifadesidir

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="takdim">[Sav Karyesinden Mustafa Çavuş’un İfadesidir]</p>

Muhterem Heyet-i Hakime!

İddiam: Ben üç yüz kırk bir senesinden ta elli bir-elli iki senelerine kadar zamanın vaziyetine göre, hayat-ı içtimaiye ile alakadar olarak halim devam etmekte iken mezkur senelerin sonlarında Cenab-ı Hakk’ın bizlere şefkat tokadı olarak gösterdiği bir-iki sene devam eden bir hastalığa duçar oldum. O hastalığın ihtarıyla içine dalmış olduğum dünyanın sefahetli hallerinden rücu ettim. O hastalık içinde iken Cenab-ı Hakk’a verdiğim sözü yerine getirmek için dört seneden beri Cenab-ı Hakk’ın rahmetiyle Risale-i Nur’u okuyup yazdım. Yine Cenab-ı Hakk’ın fazl u kereminde, Risale-i Nur’un kerametiyle bizlere ihsan edilen bereket ile mülkümüzden gelen hasılat bize kafi geliyordu. Şimdi ise evimin taharrisinde bulunan bir Hizbu’l-Kuran ve bir Hizbü’n-Nuriye yüzünden elân mevkuf bulunuyorum. Ben bu kitabların içinde bizlere isnad edilen suçlardan hiçbir şey görmedim ve yoktur. Hem bizlere isnad edilen suçlar, dünya ile alakadardır. Bizler ise dünyadan daha ziyade ahiretle alakadarız. Netice itibariyle suçsuz olarak dokuz aydan beri devam eden mevkufiyetime nihayet verilerek, beraetime karar verilmesini dilerim efendim.

*Mustafa Yıldız*

***
