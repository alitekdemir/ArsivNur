---
title: "Denizli 30 : Son Söz’ün Bir Mühim Parçası"
no: 30
id: "D-30"
konu: "Son Söz’ün Bir Mühim Parçası"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 30 : Son Söz’ün Bir Mühim Parçası

<p class="takdim">[Bu gelen kısım çok ehemmiyetlidir]</p>

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

## Son Söz’ün Bir Mühim Parçası

Efendiler, Reis Bey dikkat ediniz!

Risale-i Nur’u ve Şakirdlerini mahkum etmek, doğrudan doğruya küfr-ü mutlak hesabına hakikat-ı Kuraniye ve hakaik-ı imaniyeyi mahkum etmek hükmüne geçmekle bin üç yüz seneden beri her senede üç yüz milyon onda yürümüş ve üç yüz milyar müslümanların hakikate ve saadet-i dareyne giden cadde-i kübralarını kapatmaya çalışmaktır ve onların nefretlerini ve itirazlarını kendinize celbetmektir. Çünkü o caddede gelip gidenler, gelmiş geçmişlere duaları ve hasenatlarıyla yardım ediyorlar. Hem bu mübarek vatanın başına bir kıyamet kopmaya vesile olmaktır.

Acaba Mahkeme-i Kübra’da bu üç yüz milyar davacıların karşısında sizden sorulsa ki: “Doktor Duzi’nin baştan nihayete kadar serâpâ İslamiyetiniz ve vatanınız ve dininiz aleyhinde ve Frenkçe Tarih-i İslam namındaki eseri gibi, zındıkların kütüphanelerinizdeki eserlerine, kitaplarına ve serbest okumalarına ve okutmalarına ve o kitaplarının şakirdleri kanununuzca cemiyet şeklini almalarıyla beraber dinsizlik veya komünistlik veya anarşistlik veya pek eski olan ifsad komitecilik veya menfi turancılık gibi siyasetinize ilişen cemiyetlerine ilişmiyordunuz. Neden hiçbir siyasetle alakaları olmayan ve yalnız iman ve Kuran cadde-i kübrasında giden kendilerini ve vatandaşlarını idam-ı ebedîden ve ebedi haps-i münferidden kurtarmak için Kuran’ın hakiki tefsiri olan Risale-i Nur gibi gayet hak ve hakikat bir eseri okuyanlara ve hiçbir siyasi cemiyetle münasebeti olmayan o halis dindarların birbiriyle uhrevi dostluk ve uhuvvetlerine cemiyet namı verip ilişmişsiniz. Onları pek acib bir kanunla mahkum ettiniz ve etmek istediniz?” dedikleri zaman ne cevab vereceksiniz? Biz de sizlerden soruyoruz.

Ve sizi iğfal eden ve adliyeyi şaşırtan ve hükümeti bizimle vatana ve millete zararlı bir surette meşgul eyleyen muarızlarımız olan zındıklar ve münafıklar; istibdad-ı mutlaka “Cumhuriyet” namı vermekle, irtidad-ı mutlakı “Rejim” altına almakla, [^1] sefahet-i mutlaka “Medeniyet” ismi vermekle, cebr-i keyfî-yi küfrîye “Kanun” ismini takmakla hem sizi iğfal hem hükümeti işgal hem bizi perişan ederek hakimiyet-i İslamiyeye ve bu millet ve vatana ecnebi hesabına darbeler vuruyorlar.

Ey efendiler! Dört senede dört defa dehşetli zelzeleler tam tamına dört defa Risale-i Nur Şakirdlerine şiddetli bir surette taarruz ve hem zulüm zamanlarında tevafuku ve her bir zelzele dahi tam taarruz zamanında gelmesi ve hücumun durmasıyla durması işaretiyle şimdiki mahkumiyetimiz ile gelen semavî ve arzî belalardan siz mesulsünüz.

*Denizli Hapishanesinde Tecrid-i Mutlak ve Haps-i Münferidde*
*Mevkuf*
*Said Nursî*

***

[^1]:  Bu müdafaanın Bediüzzaman Hazretlerine ait elyazma nüshasında “İrtidad-ı mutlakı Rejim altına almakla” ibaresi yerine, “İrtidad-ı mutlaka Rejim ismi takmakla” ibaresi yer almaktadır. Fakat daha sonra Üstad Hazretleri, talebelerinin hatırına, bu ağır tabirli cümle yerine kısmen yumuşatılmış olan yukarıdaki cümleleri kullanmıştır. Bk. Denizli Arşivi n.158

> 2. Son Söz’ün Üstad tarafından yazılmış nüshası.
> 
![[Denizli-030-Page1.jpg|300]]
![[Denizli-030-Page2.jpg|300]]

