---
title: "Denizli 143 : Cinlerden peygamber gelmesi hakkında bir suale cevap"
no: 143
id: "D-143"
konu: "Cinlerden peygamber gelmesi hakkında bir suale cevap"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 143 : Cinlerden peygamber gelmesi hakkında bir suale cevap

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

<p class="arabic" dir="rtl" title="Meal: “Rahman ve Rahîm olan Allah’ın adıyla.”">بِسْمِ اللّٰهِ الرَّحْمٰنِ الرَّحِيمِ</p>

<p class="arabic" dir="rtl" title="Meal: “Ey cin ve insan topluluğu! İçinizden (size âyetlerimi anlatan ve bu gününüzün gelip çatacağı hakkında sizi uyaran) peygamberler gelmedi mi?” [En’âm Sûresi, 6:130]">يَا مَعْشَرَ الْجِنِّ وَالْإِنْسِ اَلَمْ يَاْتِكُمْ رُسُلٌ مِنْكُمْ</p>

<p class="takdim">[âyet-i celilesi mucibince cinlerden de peygamber geldiği bildiriliyorsa da, bu husustaki müşkilin halli için vaki suale Üstadımızın verdiği cevaptır.]</p>

Aziz Kardeşim!

Hakikaten senin bu sualin çok ehemmiyeti var. Fakat Risale-i Nur’un en ehemmiyetli vazifesi beşeri dalaletten ve küfr-ü mutlaktan kurtarmak olduğundan, bu çeşit meselelere sıra gelmiyor, onlardan bahis açmıyor. Selef-i Salihîn dahi çok bahsetmemişler. Çünkü öyle gaybi ve görünmeyen işlerde, su-i istimal düşer. Hem şarlatanlar, hodfüruşluklarına bir vesile yapabilirler. Nasıl ki şimdi ispirtizmacılar “Cinler ile muhabere” namıyla şarlatanlık yapıyorlar; dinin zararına alet ederler diye çokça medar-ı bahis edilmez.

Hem Hatemü’l-Enbiya’dan (A.S.M) sonra, cinlere de peygamber gelmemiş. Hem bu zamanda bir taun-u beşeri olan maddiyyunluk fikri, cinnî ve ruhanîlerin vücudlarını tanımamasından, Risale-i Nur her şeyden evvel ruhanîlerin vücudlarını kati hüccetler ile ispat etmeye çalışmış. Bbu meseleye üçüncü derecede bakmış, tafsilini başkalara bırakmış. Belki inşallah bir vakit Risale-i Nur’un bir şakirdi, Sure-i Rahman’ı tefsir edip bu meseleyi de halleder.

*Said Nursî*

***
