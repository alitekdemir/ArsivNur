---
title: "Denizli 80 : Kastamonu civarı ve kalesi, Nur’un matemini tutmuş gibi.."
no: 80
id: "D-80"
konu: "Kastamonu civarı ve kalesi, Nur’un matemini tutmuş gibi.."
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 80 : Kastamonu civarı ve kalesi, Nur’un matemini tutmuş gibi..

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz, Sıddık Kardeşlerim!

Sabri’nin tabiri ve istihraciyle, Sure-i Ve’l-Asr’ın işaretine muvafık olarak Risale-i Nur, Anadolu’yu Cebel-i Cudi’de Hazreti Nuh’un (a.s.) sefinesi gibi ve Isparta ve Kastamonu’yu afat-ı semaviye ve arziyeden muhafazaya bir vesile olduğunu ve “Bize ve Risale-i Nur’a ilişmesinler, yoksa yakından bekleyen afetlerin geleceklerini bilsinler, akıllarını başlarına alsınlar” bu musibetten biraz evvel tekrar ile söylüyordum. Ve size de o mektuplar gönderilmişti. Şimdi aldığım haber: Kastamonu civarı ve kalesi, Risale-i Nur’un matemini tutmuş gibi ağlamış ve zelzele ile sıtma tutmuş. İnşallah yine Risale-i Nur’a kavuşacak ve gülecek ve şükredecek.

Size evvelki gün kıymetli iki kazancımızı yazmıştım. İkincide: “yüzer lisanla dua ve tesbihat” ila ahir... demiştim. Noksan var. Sahihi: “Her birimiz derecesine göre yüzer lisanla” ila ahire... [^1]

Hem ben pek çok alakadar olduğum Sav Köyü’nden çok muhterem bir ihtiyar ile ellerimiz birbiriyle kelepçe edip geldiğimiz, beni pek çok memnun etti. O mübarek köyün bana şiddet-i alakasını anladım. O kardeşime ayrıca selam ederim.

*Said Nursî*

***

[^1]:  İlgili mektup için bk. Denizli Arşivi n.8
