---
title: "Denizli 67 : Bu sabah tesbihatta Hafız Tevfik’e acıdım"
no: 67
id: "D-67"
konu: "Bu sabah tesbihatta Hafız Tevfik’e acıdım"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 67 : Bu sabah tesbihatta Hafız Tevfik’e acıdım

Aziz Kardeşlerim!

Ben bu sabah tesbihatta Hafız Tevfik’e acıdım. Bu iki defadır zahmet çekiyor, tahattur ettim. Birden hatıra geldi: “Onu tebrik et! O kendini faidesiz bir ihtiyat ile Risale-i Nur’daki çok ehemmiyetli makamından ve büyük hissesinden bir derece çekmek isterdi. Fakat hizmetinin kudsiyeti ve azameti Onu yine o büyük hisseye ve pek büyük sevaba muvaffak eyledi. Az bir sıkıntı ve geçici bir küçük zahmet ile böyle bir şeref-i maneviden geri kalmamak gerektir.”

Evet kardeşlerim. Madem her şey gidiyor ve gittikten sonra eğer lezzet ve keyif ise boşu boşuna gider. Eğer sıkıntı ve zahmet ise hem dünyevi ve uhrevi hem böyle bir kudsi hizmet noktasında öyle bir lezzetli faideleri var ki, o zahmeti hiçe indirir. İçinizde biri müstesna en ihtiyarı ve en ziyade başına sıkıntılar toplanan benim. Sizi temin ederim, tam bir sabır ve şükür ve tahammül ile halimden memnunum. Musibete şükür ise, musibetteki sevap ve uhrevi ve dünyevi faideleri içindir.

*Said Nursî*

***
