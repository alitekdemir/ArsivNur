---
title: "Denizli 24 : Ankara bilirkişi raporundaki muvakkat cinnet isnadına dair"
no: 24
id: "D-24"
konu: "Ankara bilirkişi raporundaki muvakkat cinnet isnadına dair"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 24 : Ankara bilirkişi raporundaki muvakkat cinnet isnadına dair

<p class="takdim">[Müdafaatımla alakası bulunan bir mektuptur]</p>

<p class="arabic" title="Meal: “Her türlü noksan sıfatlardan yüce olan Allah’ın adıyla.”" dir="rtl" title="">بِاسْمِهِ سُبْحَانَهُ</p>

Aziz, Sıddık Kardeşlerim!

Madem biz, çok emarelerle inayet altındayız ve madem gayet çok ve insafsız düşmanlara karşı Risale-i Nur mağlup olmadı, Maarif Vekili’ni ve Halk Fırkası’nı bir derece susturdu. Ve madem bu kadar geniş bir sahada ve meselemizi pek ziyade i’zam ile hükümeti telaşa düşürenler, herhalde iftiralarını ve yalanlarını bir derece setretmeye bahaneler ile çalışacaklar. Elbette bize lazım olan; kemal-i teslimiyetle sabır ve temkinde bulunmak ve bilhassa inkisar-ı hayale düşmemek ve bazen ümidin hilaf-ı zuhuruyla meyus olmamak ve muvakkat fırtınalarla sarsılmamak!

Evet, gerçi inkisar-ı hayal, ehl-i dünyada kuvve-i maneviyelerini ve şevklerini kırar perişan eder; fakat meşakkat ve mücahede ve sıkıntıların altında inayet ve rahmetin iltifatlarını gören Risale-i Nur Şakirdlerinde inkisar-ı hayal ise, gayretlerini ve ileri atılmasını ve ciddiyetlerini takviye etmek lazım geliyor.

Kırk sene evvel ehl-i siyaset, bana bir cinnet-i muvakkate isnad ederek tımarhaneye sevk ettiler. Ben onlara dedim: “Sizin akıllılık dediğinizin çoğunu ben akılsızlık biliyorum, o çeşit akıldan istifa ediyorum,

<p class="arabic" dir="rtl" title="Meal: “Bütün insanlar delidir. Fakat insanların heva ve heveslerine göre delilik farklılık arz eder.”">وَكُلُّ النَّاسِ مَجْنُونٌ وَلٰكِنْ عَلٰى قَدَرِ الْهَوٰى اِخْتَلَفَ الْجُنُونُ</p>

kaidesini sizlerde görüyorum.” demiştim. Şimdi dahi beni ve kardeşlerimi şiddetli bir mesuliyetten kurtarmak fikriyle bana mahrem risaleler cihetiyle ara sıra bir cezbe, bir cinnet-i muvakkate isnad edenlere aynı sözleri tekrarla beraber, iki cihetle memnunum:

**Birisi**: Hadis-i sahihte vardır ki “***Bir adam kemal-i imanı kazandığına, avam-ı nâsın akıllarının tavrı haricindeki yüksek hallerini mecnunluk, divanelik saymaları, onun kemal-i imanına ve tam itikadına delalet eder***” diye ferman ediyor.

**İkinci Cihet**: Ben, bu hapisteki kardeşlerimin selametleri ve necatları ve zulümden kurtulmaları için değil yalnız bir divanelik isnadını, belki kemal-i fahr ve ferahla tamam aklımı ve hayatımı feda etmesini kabul ediyorum. Hatta siz münasip görürseniz, o üç zatlara benim tarafımdan bir teşekkürname yazılsın ve onları manevi kazançlarımıza teşrik ettiğimiz bildirilsin.

*Said Nursî*

***
