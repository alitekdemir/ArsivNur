---
title: "Denizli 66 : Nur Fabrika Dairesinin mübarekler heyeti"
no: 66
id: "D-66"
konu: "Nur Fabrika Dairesinin mübarekler heyeti"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 66 : Nur Fabrika Dairesinin mübarekler heyeti

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz, Sıddık Kardeşlerim!

Ben şimdiye kadar Nur Fabrika Dairesinin mübarekler heyetinden iki ehemmiyetli rükünler kurtulmuşlar tahmin ederdim. Elhak o daire, o heyet; altı-yedi senede yirmi-otuz sene kadar fâtihane iş görmüşler. Parlak kalemlerinin yadigarları gibi, onların hizmetleri yine tevakkuf etmez. Onların bedeline, onların defter-i amallerine hasenat yazdırıyor. Hatta Hizb-i Nuri‘nin öyle bir kuvvetli fütuhatı var ve öyle ehemmiyetli yerlere gitmiş ki, onu neşredenler mütemadiyen çalışıyorlar hükmündedir. Ben pek çok çalışmış ve çalışkan Hafız Mustafa’yı da evvelki zat gibi dışarıda zannederdim. Yalnız bir defa “O da buradadır” işittim. Belki başka Mustafa’dır diye teselli buluyordum. Her ne ise.. Madem buranın suyunda ve ekmeğinde rızkımız vardı, herhalde buraya gelecek idik. En hayırlısı budur.

*Said Nursî*

***
