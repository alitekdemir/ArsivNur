---
title: "Denizli 128 : Ben onlarla mübareze ediyorum diye asılsız tevehhüm ederek.."
no: 128
id: "D-128"
konu: "Ben onlarla mübareze ediyorum diye asılsız tevehhüm ederek.."
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 128 : Ben onlarla mübareze ediyorum diye asılsız tevehhüm ederek..

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz, Sıddık, Mübarek Kardeşlerim!

Birkaç gündür sizinle konuşmadığımın sebebi, şimdiye kadar emsalini görmediğim şiddetli ve zehirli bir hastalıktır. Ben Risale-i Nur hesabına ahir ömrüme kadar Nur ve Gül dairesindeki sebatkar ve metin ve sarsılmaz kardeşlerimle Kastamonulu fedakarlar ile ebeden müteşekkirane iftihar ediyorum ve onlarla bütün zalimlerin sıkıntılarına karşı bir kuvvetli nokta-i istinad ve tam bir teselli buluyorum. Şimdi ölsem, onlar var diye ferah-ı kalb ile ecelimi karşılayacağım.

Ehl-i dünya ben onlarla mübareze ediyorum diye asılsız tevehhüm ederek beni hapse attılar. Fakat kader-i İlahi ben onlarla konuşmadığım ve ıslah-ı hallerine çalışmadığımdan beni hapse attı. Eğer ölmesem ve hapiste yalnız veya birkaç arkadaşımla kalsam Ankara makamatına karşı alem-i İslamı alakadar edecek bir aleni muhakeme isteyeceğim ve dava edeceğim ve Meyve Risalesini ve Müdafaat parçalarını yeni harflerle müteaddid nüshalar çıkarıp mühim makamata göndereceğiz, inşallah...

*Said Nursî*

***
