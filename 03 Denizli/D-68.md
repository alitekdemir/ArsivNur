---
title: "Denizli 68 : Ben bu musibette kader-i İlahi tarafını düşünüyorum"
no: 68
id: "D-68"
konu: "Ben bu musibette kader-i İlahi tarafını düşünüyorum"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 68 : Ben bu musibette kader-i İlahi tarafını düşünüyorum

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

Aziz Kardeşlerim!

Meyvenin meselelerini tekmil etmeye meydan vermeyen manilerin zevaliyle inşallah yine başlanacak ki; birisi soğuk, birisi masonların ondan ve kuvvetinden dehşet almalarıdır. Ben bu musibette kader-i İlahi tarafını düşünüyorum. Zahmetim rahmete inkılab eder.

Evet Risale-i Kader’de beyan edildiği gibi her hadisede iki sebep var. Biri zahirîdir ki, insanlar ona göre hükmederler, çok defa zulmederler. Biri de hakikidir ki, Kader-i İlahi ona göre hükmeder. O aynı hadisede beşer zulmünün altında adalet eder. Mesela bir adam, yapmadığı bir sirkatle zulmen hapse atılır. Fakat gizli bir cinayetine binaen kader dahi hapsine hüküm verir. Aynı zulm-ü beşerî içinde adalet eder.

İşte bu meselemizde elmaslar şişelerden, sıddık fedakarlar, mütereddid sebatsızlardan ve halis muhlisler, benlik ve menfaatini bırakmayanlardan ayrılmak için bu şiddetli imtihana girmemizin iki sebebi var:

**Birisi**: Ehl-i dünya ve siyasetin evhamlarına dokunan kuvvetli bir tesanüd ve ihlasla yapılan fevkalade hizmet-i diniyedir. Zalim beşer buna baktı.

**İkincisi**: Herkes kendi başına bu kudsi hizmete tam liyakat göstermediğimizden, kader dahi buna baktı.

Şimdi kader-i İlahi, ayn-ı adalet içinde hakkımızda ayn-ı merhamettir ki, birbirimize müştak kardeşleri bir meclise getirdi. Zahmetleri ibadete ve zayiatları sadaka yapmak ve yazdıkları risalelerine her taraftan nazar-ı dikkati celbetmek ve dünyanın mal ve evladı ve istirahatı pek muvakkat ve geçici ve her halde bir gün onları bırakıp toprağa girecek olmasından onların yüzünden ahiretini zedelememek ve sabır ve tahammüle alıştırmak ve istikbaldeki ehl-i imana kahramanane bir numune-i imtisal olmak, belki imamları olmak gibi çok cihetle ayn-ı merhamettir.

Fakat yalnız bir cihet var ki, beni düşündürüyor. Nasıl bir parmak yaralansa; göz, akıl, kalp ehemmiyetli vazifelerini bırakıp onun ile meşgul oluyorlar. Öyle de bu derece zarurete giren sıkıntılı hayatımızın yarasıyla kalp ve ruhumuzu kendiyle meşgul eder. Hatta dünyayı unutmak lazım olduğu bir zamanımda, o hal beni masonların meclisine getirdi, onları tokatlamakla meşgul eyledi. Cenab-ı Hakk, bu gaflet halini de bir mücahede-i fikriye nevinden kabul etmek ihtimaliyle teselli buldum.

Risale-i Nur’un kıymettar muallimi Hafız Mehmed’in kardeşi Ali Gül’ün selamını aldım. Ben hem ona hem bütün hemşehrilerine ve Sava’nın bütün ahya ve emvatına binler selam ve dua ederim.

*Said Nursî*
