---
title: "Denizli 88 : Bu sıkıntılı haller ile müftehirane bir mücahede yapıyoruz"
no: 88
id: "D-88"
konu: "Bu sıkıntılı haller ile müftehirane bir mücahede yapıyoruz"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 88 : Bu sıkıntılı haller ile müftehirane bir mücahede yapıyoruz

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık, Sebatkar ve Vefadar Kardeşlerim!

Sizi müteessir etmek veya maddi bir tedbir yapmak için değil, belki şirket-i maneviye-i duaiyenizden daha ziyade istifadem için ve sizin de daha ziyade itidal-i dem ve ihtiyat ve sabır ve tahammülünüzü ve şiddetle tesanüdünüzü muhafaza etmeniz için bir halimi beyan ediyorum ki:

Burada bir günde çektiğim sıkıntı ve azabı, Eskişehir’de bir ayda çekmemiştim. Dehşetli masonlar, insafsız bir masonu bana musallat eylemişler; ta hiddetimden ve işkencelerine karşı “Artık yeter!” dememden bir bahane bulup, zalimane tecavüzlerine bir sebep göstererek yalanlarını gizlesinler. Ben, harika bir ihsan-ı İlahi eseri olarak şâkirane sabrediyorum ve etmeye de karar verdim.

Madem biz kadere teslim olup bu sıkıntıları, <span class="arabic" dir="rtl" title="Meal: “İşlerin en hayırlısı zorlu olanıdır.”">خَيْرُ الْأُمُورِ اَحْمَزُهَا</span> sırrıyla, ziyade sevap kazanmak cihetiyle manevi bir nimet biliyoruz. Ve madem geçici, dünyevi musibetlerin sonları ekseriyetle ferahlı ve hayırlı oluyor. Ve madem biz hakkalyakin derecesinde yakinî bir kati kanaatimiz var ki: Biz öyle bir hakikate hayatımızı vakfetmişiz ki, güneşten daha parlak ve Cennet gibi güzel ve saadet-i ebediye gibi şirindir. Elbette “Biz bu sıkıntılı haller ile müftehirane, müteşekkirane bir mücahede-i maneviye yapıyoruz” diye şekva etmemek lazımdır.

Aziz kardeşlerim! Evvel ve ahir tavsiyemiz; tesanüdüzü muhafaza, enaniyetten, benlik, rekabetten tahaffuz ve itidal-i dem ve ihtiyattır.

*Said Nursî*

***
