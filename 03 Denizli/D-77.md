---
title: "Denizli 77 : Lisan-ı hal, bazen lisan-ı kalden daha kuvvetli konuşuyor"
no: 77
id: "D-77"
konu: "Lisan-ı hal, bazen lisan-ı kalden daha kuvvetli konuşuyor"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 77 : Lisan-ı hal, bazen lisan-ı kalden daha kuvvetli konuşuyor

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz, Sıddık Kardeşlerim!

Kader-i İlahi adaleti bizleri Denizli Medrese-i Yusufiyesine sevk etmesinin bir hikmeti, her yerden ziyade Risale-i Nur’a ve Şakirdlerine hem mahpusları hem ahalisi belki hem memurları hem adliyesinin muhtaç olmalarıdır. Buna binaen, biz bir vazife-i imaniye ve uhreviye ile bu sıkıntılı imtihana girdik.

Evet yirmi-otuzdan ancak bir-ikisi tadil-i erkan ile namazını kılan mahpuslar içinde birden Risale-i Nur Şakirdlerinden kırk-ellisi umumen bila-istisna mükemmel namazlarını kılmaları, lisan-ı hal ile fiil diliyle öyle bir ders ve irşaddır ki, bu sıkıntı ve zahmeti hiçe indirir, belki sevdirir. Ve şakirdler, efalleriyle bu dersi verdikleri gibi, kalblerindeki kuvvetli tahkikî imanlariyle dahi buradaki ehl-i imanı ehl-i dalaletin evham ve şübehatından kurtulmalarına medar çelikten bir kala hükmüne geçtiğini rahmet ve inayet-i İlahiye ile ümid ediyoruz.

Buradaki ehl-i dünyanın bizi konuşmaktan ve temastan menetmeleri zarar vermiyor. Lisan-ı hal, bazen lisan-ı kalden daha kuvvetli konuşuyor.

Madem hapse girmek terbiye içindir; milleti seviyorlar ise mahpusları Risale-i Nur Şakirdleriyle görüştürsünler, tâ bir ayda, belki bir günde bir seneden ziyade terbiye alsınlar. Hem millete ve vatana hem kendi istikballerine ve ahiretine menfaatli birer insan olsunlar. Gençlik Rehberi bulunsa idi çok faidesi olurdu. İnşaallah bir zaman girer.

*Said Nursî*

***
