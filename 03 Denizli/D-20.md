---
title: "Denizli 20 : Hüsrevin zelzele hakkında ki fıkrasına dair"
no: 20
id: "D-20"
konu: "Hüsrevin zelzele hakkında ki fıkrasına dair"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 20 : Hüsrevin zelzele hakkında ki fıkrasına dair

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

## Bu fecirde birden bu fıkra ihtar edildi

Aziz Kardeşlerim! Evet, ben de Hüsrev’in zelzele hakkında tafsilen yazdığı keramet-i nuriyeyi tasdik ederim ve kanaatim de o merkezdedir. Çünkü: Risale-i Nur’a ve şakirdlerine dört defa şiddetli taarruzların aynı zamanında dört defa dehşetli zelzelenin hücumu, tam tamına tevafukları tesadüfî olmadığı gibi, Risale-i Nur’un iki merkez-i intişarı olan Isparta ve Kastamonu’nun sair yerlere nisbeten âfâttan mahfuz kalmaları ve Sure-i ve’l-Asr işaretinde cifir ve ebced hesabıyla aynı bu harbin tarihini göstermesiyle ahirzamanın en büyük bir hasaret-i insaniyesi olan bu Harb-i Umumi’den çare-i necat ise iman ve amel-i salih olmasından, Risale-i Nur’un Anadolu’nun her tarafında iman-ı tahkikîyi neşri zamanına, Anadolu’nun fevkalade olarak bu hasaret-i azime-i harbiyeden kurtulması cifir ve ebced hesabıyla aynı bu harbin tarihini göstermesiyle tam tamına tevafuku dahi tesadüfî olamaz.

Hem Risale-i Nur’un hizmetine zarar veren veya hizmetinde kusur edenlere aynı zamanında gelen şefkat veya hiddet tokatlarının yüzer vukuatları tam tamına tevafukları tesadüfî olmadığı gibi, Risale-i Nur’a hüsn-ü hizmet edenlerin hemen hemen bilaistisna maişetinde vüsat ve bereket ve kalbinde meserret ve rahat görmelerinin binler hadiseleri dahi tesadüfî olamaz.

*Said Nursî*

***
