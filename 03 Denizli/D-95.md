---
title: "Denizli 95 : İnşallah Celcelutiye duasının sırrıyla selamete çıkarsınız"
no: 95
id: "D-95"
konu: "İnşallah Celcelutiye duasının sırrıyla selamete çıkarsınız"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 95 : İnşallah Celcelutiye duasının sırrıyla selamete çıkarsınız

<p class="arabic" dir="rtl" title="Meal: “Her türlü noksan sıfatlardan yüce olan Allah’ın adıyla.”">بِاسْمِهِ سُبْحَانَهُ</p>

Aziz, Sıddık Kardeşlerim!

Bu hadise tesiriyle ben kendimi masum kardeşlerime rıza-yı kalb ile feda etmeye kati azm u cezmettiğim ve çaresini fikren aradığım vakitte Celcelutiye’yi okudum. Birden hatıra geldi ki, İmam-ı Ali Radıyallahu Anh “Ya Rabbi eman ver.” diye dua etmiş. İnşallah o duanın sırrıyla selamete çıkarsınız.

Evet Hazret-i Ali Radıyallahu Anh Kaside-i Celcelutiye’de iki suretle Risale-i Nur’dan haber verdiği gibi Âyetü’l Kübra Risalesine işareten

<p class="arabic" dir="rtl" title="Meal: “Âyetü’l-Kübrâ (büyük âyetler) vesilesiyle beni musibetten emin kıl”">وَبِالْآيَةِ الْكُبْرٰى اَمِنِّى مِنَ الْفَجَتْ </p>

der. Ve bu işarette ima eder ki “Âyetü’l-Kübra yüzünden ehemmiyetli bir musibet Risale-i Nur talebelerine gelecek. Ve Âyetü’l-Kübra hakkı için o fecet ve musibetten şakirdlerine eman ver.” diye niyaz eder, o risaleyi ve menbaını şefaatçı yapar. Ve Âyetü’l-Kübra Risalesinin tabı bahanesiyle gelen musibet, aynen o remz-i gaybîyi tasdik etti.

Hem o kasidede Risale-i Nur’un mühim eczalarına tertibiyle işaretlerin hatimesinde mukabil sahifede der.

<p class="arabic" dir="rtl" title="">وَتِلْكَ حُرُوفُ النُّورِ فَاجْمَعْ خَوَاصَّهَا وَحَقِّقْ مَعَانِيهَا بِهَا الْخَيْرُ تُمِّمَتْ</p>
Yani: “İşte Risale-i Nur’un sözleri, harfleri ki, onlara işaretler eyledik. Sen onların hassalarını topla ve manalarını tahkik eyle. Bütün hayır ve saadet onlar ile tamam olur” der. “Harflerin manalarını tahkik et” karinesiyle meâni ifade etmeyen hecaî harfler murad olmadıyıp belki kelimeler manasındaki «Sözler» namıyla Risale-i Nur muraddır.

<p class="arabic" dir="rtl" title="Meal: “Ey Rabbimiz! Unutur, ya da yanılırsak bizi sorumlu tutma!” [Bakara Sûresi, 2:286]">رَبَّنَا لاَ تُؤَاخِذْنَا اِنْ نَسِينَا اَوْ اَخْطَأْنَا</p>

<p class="arabic" dir="rtl" title="Meal: “Gaybı Allah'tan başkası bilemez” [Neml Sûresi, 27:65 den alıntı]">لاَ يَعْلَمُ الْغَيْبَ اِلاَّ اللّٰهُ</p>

*Said Nursî*

***
