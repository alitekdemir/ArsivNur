---
title: "Denizli 89 : Şimdi cemiyetçilik ve komitecilik isnadıyla yalanlarını setre çalışıyorlar"
no: 89
id: "D-89"
konu: "Şimdi cemiyetçilik ve komitecilik isnadıyla yalanlarını setre çalışıyorlar"
bolge: "Denizli"
donem: "Denizli Hapis Dönemi"
date: 
yazar: "Said Nursî"
---

# Denizli 89 : Şimdi cemiyetçilik ve komitecilik isnadıyla yalanlarını setre çalışıyorlar

<p class="arabic" dir="rtl" title="Meal: “Subhân Allah’ın adıyla” * “Hiçbir şey yoktur ki O'nu hamd ile tesbih etmesin” [İsrâ 17:44]">بِاسْمِهِ سُبْحَانَهُ * وَاِنْ مِنْ شَىْءٍ اِلاَّ يُسَبِّحُ بِحَمْدِهِ</p>

<p class="arabic" dir="rtl" title="Meal: “Allah’ın selâmı, rahmeti ve bereketleri, üzerinize olsun.”">اَلسَّلاَمُ عَلَيْكُمْ وَرَحْمَةُ اللّٰهِ وَبَرَكَاتُهُ</p>

Aziz, Sıddık Kardeşlerim!

Bu müddeiumumun iddianamesinden anlaşıldı ki; hükümetin bazı erkanını iğfal edip aleyhimize sevk eden gizli zındıkların planları akim kalıp yalan çıktı. Şimdi bahane olarak cemiyetçilik ve komitecilik isnadıyla yalanlarını setre çalışıyorlar ve bunun bir eseri olarak benimle kimseyi temas ettirmiyorlar. Güya temas eden birden bizden olur. Hatta büyük memurlar da çok çekiniyorlar ve bana sıkıntı verdirmekle kendilerini amirlerine sevdiriyorlar. Hususan ... müdür.

Ben itiraznamenin ahirinde, bu gelen fıkrayı diyecektim, fakat bir fikir mani oldu. Fıkra şudur:

Evet biz bir cemiyetiz ve öyle bir cemiyetimiz var ki; her asırda üç yüz elli milyon mensupları var ve her gün beş defa o mukaddes cemiyetin prensipleriyle kemal-i hürmetle alakalarını ve hizmetlerini gösteriyorlar ve

<p class="arabic" dir="rtl" title="Meal: “Mü'minler ancak kardeştirler.” [Hucurât Sûresi, 49:10]">اِنَّمَا الْمُؤْمِنُونَ اِخْوَةٌ</p>

kudsi programıyla birbirinin yardımına dualarıyla ve manevi kazançlarıyla koşuyorlar.

İşte biz, bu mukaddes ve muazzam cemiyetin efradındanız; ve hususi vazifemiz de Kuran’ın imani hakikatlerini tahkiki bir surette ehl-i imana bildirip onları ve kendimizi idam-ı ebedîden ve daimi haps-i münferidden kurtarmaktır. Sair dünyevi ve siyasi ve entrikalı cemiyet ve komitelerle hiç münasebetimiz yoktur ve tenezzül etmeyiz.

*Said Nursî*

***
